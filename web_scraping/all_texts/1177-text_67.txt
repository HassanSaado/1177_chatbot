Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Besvär i samband med amning
Bröstböld vid amning
Bröstböld vid amning
En bröstböld beror på att det har kommit in bakterier i bröstet via sår eller sprickor. Det bildas då en böld som innehåller var. Det gör ofta mycket ont och du behöver få behandling för att bli bra.
Ofta kommer besvären gradvis, men ibland kommer de snabbt. Bröstbölder är ovanliga.
Symtom vid bröstböld
Det här är vanliga symtom på en bröstböld:
En intensiv smärta på ett avgränsat område i bröstet.
En rodnad eller annan missfärgning på ett avgränsat område på bröstet.
Bröstet kan vara spänt, svullet och glansigt.
Huden på bröstet kan fjälla.
Bröstvårtan kan vara lite sned åt något håll.
Det kommer mindre eller ingen mjölk alls.
Du känner dig sjuk, hängig och trött.
Du kan ha feber.
Det är allra vanligast att få besvär i bara ett bröst.
När och var ska jag söka vård?
Du som behöver stöd och hjälp med amningen kan kontaktaBVCeller en barnmorskemottagning. Du kan också kontakta en av de amningsmottagningar som finns på en del orter. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Kontakta envårdcentralom du har fått en böld i bröstet. Ibland räcker det att duvideosamtalar med en läkare eller barnmorskaför att få hjälp.
Undersökning
En läkare undersöker bröstet med ultraljud om det finns en misstanke om att du kan ha en bröstböld. Hen brukar också ta en bakterieodling från såren på bröstvårtorna eller från bröstmjölken.
Behandling av bröstböld
Bölden behöver ofta tömmas på var, men hur det görs beror på böldens storlek. Läkaren använder antingen en spruta eller en liten tunn plastslang, en så kallad kateter. Du får lokalbedövning så att det inte ska göra ont.
En del kan behöva antibiotika. Det beror på hur stor bölden är och hur du mår i övrigt.
Smärtstillande läkemedel
Du kan tasmärtstillande läkemedelsom innehåller ibuprofen eller paracetamol om du har ont.
Läs mer omLäkemedel vid graviditet och amning.
Vad beror bröstböld på?
De flesta som får en bröstböld har tidigare haft besvär medsåriga bröstvårtor. Det har då kommit in bakterier via såren eller sprickorna och det har uppstått en infektion. Då samlas det var i området som i sin tur blir till en böld.
Bröstbölder är vanligast de första två månaderna efter förlossningen.
Kan jag fortsätta amma?
Du kan fortsätta amma barnet om du orkar och vill. Det kan göra ont att amma på det bröst där du har besvär. I så fall kan du under en tid bara amma på det andra bröstet. Har du ett uppehåll bör dumjölka ur bröstet för hand eller med pumpom det är möjligt, för att mjölkproduktionen inte ska stanna av.
Du kan få råd från personalen på BVC, en barnmorskemottagning eller en amningsmottagning.
När blir jag bättre?
De flesta brukar bli bra efter en till två veckor och kan då oftast börja amma från bröstet igen. Det kan ta upp till två månader innan bölden har försvunnit helt.
Du som har haft en bröstböld brukar få komma på återbesök efter två till tre månader.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Du har rätt attfå hjälp av en tolk om du inte talar svenska.
Du har också rätt attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom vid bröstböld
När och var ska jag söka vård?
Undersökning
Behandling av bröstböld
Vad beror bröstböld på?
Kan jag fortsätta amma?
När blir jag bättre?
Det är viktigt att du kan förstå informationen
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.