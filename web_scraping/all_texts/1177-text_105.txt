Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Ryggvätskeprov - lumbalpunktion
Ryggvätskeprov - lumbalpunktion
Ryggvätska är den vätska som finns i hjärnans och ryggmärgens hålrum. Ett ryggvätskeprov kan visa om du har en sjukdom i nervsystemet. Det kan till exempel vara en infektion,  en inflammation eller en specifik form av hjärnblödning. Provet kallas också lumbalpunktion.
Förberedelser
Innan du lämnar ett ryggvätskeprov får du träffa en läkare och berätta om de besvär och sjukdomar som du eventuellt har haft tidigare. Ofta får du göraen neurologisk undersökning. Då prövar läkaren bland annat om du är stel i nacken, hur rörlig och stark du är och hur pass väl du kan hålla balansen. Läkaren tittar ibland även på ögonbottnarna och kontrollerar reflexerna. Hen kan också pröva din känsel genom att sticka lätt med en nål i huden på olika ställen på kroppen.
För att läkaren ska kunna utesluta att du har någon allvarlig sjukdom behövs oftast flera undersökningar. Det kan vara till exempeldatortomografiellermagnetkameraundersökning.Ryggvätskeprov är också ett viktigt moment vid minnesutredningar.
Flera sätt att slappna av
När ett planerat ryggvätskeprov ska tas kan en närstående följa med som stöd under provtagningen om du känner dig orolig. Det är bra om du kan hitta en skön och avslappnad ställning så att du klarar att ligga eller sitta still under hela undersökningen. Det finns till exempelavslappningsövningaroch andningstekniker som du kan lyssna på hemma som förberedelse. Prata med läkaren om du är orolig. Läkaren kan förklara allt som ska hända. Det kan kännas lugnande och du kan ibland även få muskelavslappnande läkemedel.
Barn som ska lämna ryggvätskeprov
Om ett barn ska lämna ett ryggvätskeprov kan en närstående följa med på undersökningen. Barnet kan få lugnande medel.
Läs här om hur duförbereder barn i vården.
Så går undersökningen till
Själva undersökningen tar omkring 30 minuter.
I samband med ryggvätskeprovet får du ofta lämna ettblodprov. Det analyseras tillsammans med ryggvätskan, till exempel vid utredning av infektion eller inflammation.
Du kan ligga ner eller sitta upp när ryggvätskeprovet tas. Läkaren kommer att uppmana dig att böja eller kuta på ryggen så mycket du kan. Det underlättar för läkaren, eftersom det då blir större mellanrum mellan kotorna. Du kan också få hålla en kudde i knäet om du ska sitta när provet tas.
Provtagningen görs i ländryggen
Provet tas vanligtvis mitt i ländryggen. Läkaren känner på ryggen och höfterna för att hitta rätt plats för sticket. Hen tvättar med sprit där provet ska tas. Du kan fålokalbedövningom du vill, men det lindrar inte helt utan du kan ändå känna ett tryck. Utan lokalbedövning känner du själva sticket genom huden under några sekunder.
Kan ibland göra ont
När nålen har gått igenom huden förs den in till den så kallade spinalkanalen, eller ryggradskanalen, som innehåller ryggvätska. Det är vanligtvis inte smärtsamt, men det kan göra ont när läkaren ska hitta rätt plats i ryggradskanalen.
Ryggvätska tappas ur för provtagning
När nålen är på plats får ryggvätska droppa ner och ut i ett provrör.
Totalt brukar hela undersökningen ta ungefär trettio minuter. Den tar så lång tid för att ryggvätskan rinner långsamt, en droppe i taget. Ibland behöver läkaren mäta trycket i hjärnan genom att koppla på ett tunn slang till ryggvätskenålen. Exakt hur lång tid provtagningen tar beror på hur mycket ryggvätska som behövs. Hur mycket ryggvätska som behövs beror i sin tur på varför provet tas. Ofta behövs 5–25 milliliter. Ryggvätskan bildas och tas upp kontinuerligt.
Provtagningen gör vanligtvis inte ont eftersom du har fått bedövning. Ofta får du ligga ner och vila en stund efter provet, vanligtvis 15 till 30 minuter.
Så mår du efteråt
De flesta mår som vanligt efteråt. En del får ont i huvudet efter provtagningen. Besvären kommer ett par timmar efter provtagningen och är sedan ofta kvar i flera dagar.
Huvudvärken kan göra ont, men det betyder inte att något är fel. Vanliga receptfria smärtstillande läkemedel hjälper oftast inte helt men värken kan lindras av att du lägger dig ner. Ligg gärna utan kudde så att huvudet är i höjd med ryggraden. Det spelar ingen roll om du väljer att ligga på rygg, sida eller mage.
Komplikationer
Det är mycket ovanligt med allvarliga komplikationer efter ett ryggvätskeprov. Huvudvärken kan också bero på att hålet där nålen stacks in inte hunnit läka och små mängder av ryggvätska fortsätter att läcka ut. Har du väldigt ont kan du få behandling med koffeindropp. Om det inte lindrar kan det bli aktuellt med så kallad blood-patch. En narkosläkare för då in ditt eget blod med en spruta på samma ställe som ryggvätskeprovet togs och blodet tätar hålet där ryggvätska droppar ut. Huvudvärken brukar gå över snabbt vid behandling med blood-patch.
Sök vård om du efter ett ryggvätskeprov får:
feber utan tydlig orsak
svaghet eller känselnedsättning i benen.
Ring telefonnummer 1177 om du vill hasjukvårdsrådgivning. Då kan du få hjälpa att bedöma symtom eller hjälp med var du kan söka vård.
Varför görs undersökningen?
Ett ryggvätskeprov kan visa om du har en sjukdom i nervsystemet. Här är några exempel på sjukdomar som kan upptäckas:
Borreliaellerhjärnhinneinflammation.
Multipel skleros, MS.
En viss typ av hjärnblödning som kallas subaraknoidalblödning.
Minnessjukdomar.
Förändringar i tryck och färg mäts direkt
Läkaren kan direkt vid undersökningen mäta trycket i ryggvätskan och se om färgen eller genomskinligheten har förändrats.
Färgen kan vara röd av blod vid hjärnblödningar eller grumlig vid allvarliga bakterieinfektioner. Ryggvätskan är klar och genomskinlig om du är frisk. En tryckökning kan till exempel bero på att du har en infektion.
Vad händer sedan?
Provet skickas till ett laboratorium. Där görs en noggrann undersökning av ryggvätskan. Provsvaren från laboratoriet kan ge ytterligare besked om du har en viss sjukdom eller inte.
När får jag svar?
Frågor om misstänkta infektioner i hjärnan eller hjärnhinnorna besvaras inom ett par timmar. Andra analyser tar flera dagar. Det kan variera beroende på ämnet som analyseras.
Svaret skickas till den läkare som har skrivitremissenför provtagningen. Den läkaren lämnar svaret till dig.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du kan få en ny medicinsk bedömning
Du kan få enny medicinsk bedömningav en annan läkare. Det kan bli aktuellt om läkaren inte har kommit fram till en diagnos eller om du är osäker på vilken vård eller behandling som är bäst för dig.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Så mår du efteråt
Komplikationer
Varför görs undersökningen?
Vad händer sedan?
När får jag svar?
En del prover sparas
Påverka och delta i din vård
Läs mer på 1177.se
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
Patientlagen
I patientlagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.