Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Vaccinationer
Vaccination mot HPV
Vaccination mot HPV
Alla barn erbjuds att vaccinera sig mot HPV när de går i årskurs 5. HPV är ett vanligt virus som i ovanliga fall kan leda till cancer. Att vaccinera sig skyddar mot cancer. HPV-vaccinet är mycket säkert och har getts till många miljoner människor.
Vaccinering mot HPV ingår idet allmänna vaccinationsprogrammet för barn. Vaccinet ges i sprutor.
Det går att vaccinera sig även om man inte ingår i programmet. Men då får man betala själv.
Mer om HPV
Det finns många olika typer av HPV. Vissa typer av HPV kan orsaka cellförändringar som kan utvecklas till cancer, till exempel i livmoderhalsen.Här kan du läsa mer om HPV.
Vaccinet skyddar mot HPV. Men vaccinet kan inte ta bort viruset om du redan har en infektion.
Att vaccinera sig inom det allmänna vaccinationsprogrammet för barn
Alla barn erbjuds vaccinering genom elevhälsan. Oftast får man vaccinera sig när man går i årskurs 5.Om jag inte vaccinerar mig i skolanOm du av någon anledning inte har vaccinerat dig i skolan kan du ha rätt att göra det senare.
Det kan vara olika förflickor och pojkarhur länge man har rätt att få vaccin. Det är vanligt att flickor kan vaccinera sig gratis upp till 18 år, men inte pojkar. Det kan vara olika regler i olika regioner. Fråga skolhälsovården vad som gäller för dig.
Att vaccinera sig och betala själv
Numera rekommenderas alla barn att vaccinera sig i skolan när de går i mellanstadiet.
En del vuxna kan också rekommenderas att vaccinera sig, till exempel om man har haft cellförändringar eller om man har fått ett donerat organ.
Det finns inte någon allmän rekommendation att vuxna ska vaccinera sig. Men du kan göra det om du vill. I så fall får du betala vaccinationen själv.
Det kan vara olika hur mycket det kostar att vaccinera sig. Kontakta en vårdcentral eller en vaccinationsmottagning för att få veta vad det kostar. Här kan duhitta mottagningar.
Hur många sprutor behöver jag?
Du behöver få antingen två eller tre sprutor.
Barn under 15 år behöver två sprutor
Du får den första sprutan i mellanstadiet, oftast när du går i årskurs 5.
Du får den andra sprutan tidigast ett halvår efter första sprutan. Men det ska inte gå mer än ett år.
Alla över 15 år behöver tre sprutor
Du kan få den första sprutan när som helst.
Den andra sprutan får du en till två månader efter den första.
Den tredje sprutan får du ungefär sex månader efter den första.
Så går vaccinationen till
Du får sprutan på utsidan av överarmen. Det kan sticka till och svida, precis som andra sprutor. Du som ärrädd för nålstick kan läsa mer här.
Så mår du efteråt
Efter vaccinationen kan du bli röd och svullen där du har fått sprutan.Det här är andra besvär du kan få:
feber
huvudvärk
trötthet
illamående.
Besvären brukar gå över efter en eller några dagar. Om du behöver kan du tareceptfria läkemedelmot besvären.Det är mycket ovanligt att få en allergisk reaktion efter en HPV-spruta.
Mer om HPV-vaccin
Vaccinerna som är godkända i Sverige skyddar mot de typer av HPV som kan utvecklas till cancer.Vaccinet ger även skydd motkondylom.
HPV-vaccinet är mycket säkert
HPV-vaccin har använts i många år. Det har getts till många miljoner människor och biverkningarna är noggrant undersökta. Det har hittills inte gått att visa någon ökad risk för någon allvarlig sjukdom hos de som är vaccinerade.
Om du har missat en spruta
Prata med elevhälsan, en läkare eller sjuksköterska om du har missat en spruta i din planerade vaccinering. Då får du veta hur du ska göra med dosen som du har missat.
När ska man undvika att få vaccinet?
Om du känner dig sjuk eller har feber ska du vänta och vaccinera dig vid ett senare tillfälle.Om du känner dig lite förkyld eller håller på att bli frisk från en infektion går det bra att ta sprutan i alla fall.
HPV-vaccin och sex
HPV smittar ofta när man har sex med en person som har viruset. Det är bäst att vaccineras innan du har haft sex med någon.Det går bra att vaccinera sig även om man har haft sex och även om du har blivit smittad av HPV. I så fall kan vaccinet skydda dig mot andra typer av HPV. Du får också ett starkare skydd mot att bli infekterad igen med samma virustyp.
Graviditet och amning
Undvik att vaccinera dig om du är gravid. HPV-vaccin har inte testats på gravida.
Det går bra att vaccinera sig även om man ammar.
Hur bra och hur länge skyddar vaccinet?
Vaccinet ger ett mycket bra skydd mot de HPV-typer som kan orsaka cancer. Men det finns fortfarande en liten risk att ändå bli smittad av HPV. Så är det med alla vaccin. De skyddar inte helt och hållet.
Även du som är vaccinerad ska lämna prov om du blir kallad. Läs mer om attlämna prov för att upptäcka HPV och cellförändringar i livmoderhalsen.
Vaccinet skyddar länge. Det görs studier som ska kontrollera om vaccinet behöver fyllas på i framtiden.
Påverka och delta i din vård
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens ålder och mognad.
För att kunna vara aktiva i vården och ta beslut är det viktigt att barnet och du som vuxenförstår den information ni får av vårdpersonalen.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Mer på andra webbplatser
UMO - startsida
Vaccination mot HPV på Folkhälsomyndighetens webbplats
Frågor och svar om vaccination mot HPV på Folkhälsomyndighetens webbplats
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Mer om HPV
Att vaccinera sig inom det allmänna vaccinationsprogrammet för barn
Att vaccinera sig och betala själv
Hur många sprutor behöver jag?
Så går vaccinationen till
Så mår du efteråt
Mer om HPV-vaccin
Om du har missat en spruta
När ska man undvika att få vaccinet?
HPV-vaccin och sex
Graviditet och amning
Hur bra och hur länge skyddar vaccinet?
Påverka och delta i din vård
Läs mer på 1177.se och andra webbplatser
HPV –  humant papillomvirus
HPV är ett mycket vanligt virus. Det finns många olika typer av HPV. Om du blir smittad av HPV brukar infektionen läka av sig själv. Men några typer av HPV kan orsaka cellförändringar och sjukdomar.
Livmoderhalscancer
Cancer i livmoderhalsen beror ofta på ett virus.  De flesta blir av med sjukdomen efter behandling.
Peniscancer
Peniscancer är en form av hudcancer. De allra flesta kan bli friska med en behandling som bevarar penisens funktioner. Det är viktigt att söka vård tidigt.
Minska risken för cancer
Risken för cancer påverkas av saker som du själv kan göra något åt. Råd och svar om livsstil och cancer finns på webbplatsen för cancerforskning hos WHO, Världshälsoorganisationen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.