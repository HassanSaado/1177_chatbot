Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Infektioner i skelett, leder och muskler
Skelettinfektion hos barn
Skelettinfektion hos barn
En skelettinfektion innebär att barnets skelett angrips av bakterier. Infektionen sitter ofta i armen, benet eller mer sällan i ryggen. Sjukdomen brukar oftast gå över helt med hjälp av behandling.
Skelettinfektion är ganska ovanligt och kallas även osteomyelit.
Vad orsakar skelettinfektion?
Skelettinfektion orsakas av bakterier som sprids till skelettet genom blodet. Bakterierna kan också spridas genom ett sår, även om det är ovanligt. Infektionen beror oftast på stafylokocker. Men även andra bakterier kan ge en infektion, till exempel streptokocker.
När benen hos barn växer på längden sker det i speciella områden av brosk vid benets ändar. Infektionen uppstår ofta på dessa ställen, till exempel nära leder i armar eller ben, såsom axel, knä eller fotled. Infektionen kan även förekomma i ryggen.
Symtom
Följande symtom är vanliga vid skelettinfektion:
Barnet får hög feber.
Barnet får ont i benet, armen eller ryggen.
Barnet blir svullen, röd och varm på det infekterade stället.
Barnet börjar halta eller slutar att använda armen eller benet, utan att först ha skadat sig.
Alla barn får inte alltid hög feber, utan kan reagera med att inte använda armen eller benet.
När och var ska jag söka vård?
Kontakta genast envårdcentralom barnet har feber och symtom som tyder på skelettinfektion. Om det är stängt, sök vård på en akutmottagning.
Om barnet har symtom på skelettinfektion ska du kontakta vården genast även om barnet inte har feber.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Många mottagningar kan du kontakta genom attlogga in.
Undersökningar
Läkaren tar ett blodprov som visar om barnet har en infektion i kroppen, ett så kallatCRP-prov. En bakterieodling av blodet görs för att ta reda på om det finns bakterier i blodet, och i så fall vilka bakterier det handlar om.
Barnet får en remiss till en barnklinik om läkaren misstänker en skelettinfektion. Där görs ofta enskelettröntgen.
Ibland behöver läkaren även göra en så kallad skelettscintigrafi. Undersökningen görs med hjälp av en gammakamera. En särskild vätska sprutas direkt i blodet, vilket gör att de infekterade delarna syns tydligt. Ibland undersöks barnet även med ultraljud ellermagnetkamera.
Ibland behöver läkaren ta ett vävnadsprov för att ta reda på vilka bakterier som finns i barnets skelett. Vävnadsprovet kallas även biopsi och görs med en tunn nål från det infekterade området. Barnetsövsner vid undersökningen.
Om behandlingen inte hjälper kan läkaren göra fler undersökningar för att ta reda på om det är någon bakterie som kräver speciell antibiotikabehandling.
Läs mer om hur man kanförbereda barn för besök i vården.
Behandling
Behandlingen startar på en gång om barnet har en skelettinfektion. Barnet fårantibiotikadirekt i blodet. Efter några dagar brukar behandlingen hjälpa och barnet blir piggare. Febern sjunker och det brukar göra mindre ont. Du får stanna på sjukhuset tillsammans med barnet under tiden.
Ibland behövs en operation
Om barnet inte blir bättre av antibiotika och forsätter att ha ont kan det bli nödvändigt med en operation för att få bort var.
Barnet får stanna på sjukhuset i en eller två veckor. Sedan fortsätter behandlingen hemma. Barnet får antibiotika som tabletter eller i flytande form under ungefär sex veckor.
Hos enstaka barn kan känsliga områden i skelettet påverkas, vilket kan påverka tillväxten. Barnet behöver då gå på kontroller för att se om benet utvecklar en felställning som kan kräva behandling.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad orsakar skelettinfektion?
Symtom
När och var ska jag söka vård?
Undersökningar
Behandling
Påverka och delta i din vård
Mer på 1177.se
Förbereda barn för besök i vården
Besök, undersökningar och behandlingar i vården brukar gå bättre om barnet och du är förberedda. Om du är rädd och orolig är det lätt att barnet känner likadant. Förbered först dig själv och sedan ditt barn. Här får du råd om hur du kan göra.
Att vara rädd för nålstick
Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.
Blodprov på barn
Barn kan behöva lämna blodprov i flera situationer. Det kan ske på flera olika sätt. En del barn är rädda för stick medan andra inte är det. Det är bra att förbereda barnet inför provtagningen. Då brukar det gå smidigare och kan bli en bra upplevelse för barnet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.