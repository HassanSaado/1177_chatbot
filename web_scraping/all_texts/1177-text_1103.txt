Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Tredagarsfeber
Tredagarsfeber
Tredagarsfeber är en vanlig virussjukdom som de flesta barn får, oftast i åldern sex månader till två år. Febern varar i ungefär tre dygn och efter det får barnet ofta utslag på magen och ryggen. Sjukdomen går över av sig själv.
Ett barn kan bara få tredagarsfeber en gång och blir sedan immun. Det betyder att kroppen har ett försvar mot viruset.
Symtom
Barnet får förstfeber. Febern kan stiga snabbt, ibland upp till 40 grader.
Febern varar i ungefär tre dygn. De flesta barn är i övrigt pigga och äter och leker som de brukar. Efter tre till fyra dygn brukar febern snabbt sjunka.
En del barn kan få lindrighostaoch snuva. Lymfkörtlarna i nacken kan också bli något svullna.
Febern följs ofta av hudutslag
När febern har försvunnit får barnet ofta utslag på magen, ryggen och halsen. Ibland sprider de sig till armarna och benen. Barn med ljus hud kan få blekröda utslag. Utslagen kan vara svårare att se på mörk hud.
Utslagen kliar inte och de försvinner inom ett par dagar, ibland redan efter några timmar. En del barn får aldrig några utslag.
När och var ska jag söka vård?
De allra flesta som har tredagarsfeber behöver inte söka vård. Besvären brukar gå över av sig själv.
Kontakta envårdcentralellerjouröppen mottagningom något av följande gäller:
Barnet är yngre än tre månader och har en temperatur på 38,0 grader eller högre.
Barnet är sex månader eller yngre och har en temperatur på 39,0 grader eller högre.
Barnet är mellan sju månader och två år och har en temperatur på 39,0 grader eller högre utan att samtidigt ha några förkylningsbesvär.
Barnet får utslag som inte försvinner efter några dagar.
Barnet har fortfarande feber efter fyra dygn.
Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Ring alltid först
Har barnet symtom ska du alltid ringa vårdmottagningen först, i stället för att åka dit direkt. Det finns rutiner för hur ni ska tas emot, för att undvika att smitta andra.
Om det är bråttom
Kontakta genast en vårdcentral eller en jouröppen mottagning om något av följande stämmer:
Barnet har feber över 41,0 grader.
Barnet har feber och verkar väldigt sjuk.
Barnet har feberkramp för första gången.
Barnet har feber och verkar ha ont någonstans eller gråter otröstligt.
Barnet vill inte äta eller dricka alls.
Barnet är stel i nacken.
Om det är stängt på vårdcentralen eller jourmottagningen, sök vård på en akutmottagning.
Hur länge ska barn stanna hemma?
Det är olika hur länge barn kan behöva vara hemma. Barn kan gå tillbaka till förskolan, skolan eller andra aktiviteter när de är tillräckligt pigga för att orka med vardagen som vanligt.
Läs mer omatt vårda tillfälligt sjuka barn hemma.
Det är bra om barn som nyss har haft feber väntar ett dygn efter att febern har upphört. Det är för att se så att febern inte kommer tillbaka. Barnet kan vara pigg på morgonen, men orkar ändå inte med en hel dag i gruppverksamhet där tempot är ett annat.
Så smittar tredagarsfeber
Det vanligaste är att barn får tredagarsfeber när de är mellan sex månader och två år gamla. Nästan alla barn i den åldern blir smittade, men kan få olika svåra symtom.
Barn under tre månader och över tre år får sällan tredagarsfeber. Upp till tre månaders ålder har barn ett skydd mot sjukdomen genom antikroppar som har förts över från dig som födde barnet.
Sprids lätt
Tredagarsfeber orsakas av ett mycket vanligt virus som sprids lätt. Viruset sprids via droppar i luften eller vid direktkontakt, till exempel när barnet nyser eller håller ett annat barn i handen.
Det brukar ta mellan 5 och 15 dagar från att barnet har smittats tills febern kommer.
Behandling
Barn som får tredagarsfeber behöver ingen behandling. Sjukdomen går över av sig själv efter några dagar.
Vad kan jag göra själv för att hjälpa barnet?
Ett barn som har feber behöver få vila och återhämta sig. Barnet behöver inte vila i sängen, men ska inte anstränga sig fysiskt. Det bästa är att låta barnet själv avgöra hur mycket hen orkar vara uppe.
Barn med feber ska dricka ofta
Ett barn som har feber behöverdricka mer än vanligt för att inte få vätskebrist och bli uttorkad. Erbjud vatten, saft eller juice.
Ibland vill barn med feber inte äta som vanligt. Det gör ingenting om barnet har lite minskad aptit under några dagar. Ge barnet sådant som hen tycker om att äta.
Gör det bekvämt för barnet
Det är vanligt att barn huttrar och fryser när febern stiger. De kan också svettas. Försök att anpassa kläder och sängkläder efter hur barnet känner sig. När barnet har hög feber kan det vara skönt om det är svalt i rummet. Det bör däremot inte vara kallt.
Du kan ta av filtar och täcken korta stunder, eller låta barnet sova med ett tunt lakan i stället för ett täcke. Det kan också vara skönt för barnet om du baddar huden med ljummet vatten.
Ge läkemedel mot feber vid behov
Feber är ett av kroppens sätt att försvara sig mot och bekämpa infektioner. Behandla därför inte feber hos ett barn som i övrigt mår bra.
Du kan ge receptfria febernedsättande läkemedel om barnet är mycket matt på grund av hög feber.
Ring 1177 eller din vårdcentral innan du ger något läkemedel till barn som är yngre än sex månader.
Detta gäller för barn:
Barn från 3 månader kan få läkemedel som innehåller paracetamol.
Barn från 6 månader kan få läkemedel som innehåller ibuprofen.
Läkemedlen finns i flera olika former som passar för barn, till exempel tabletter som smälter i munnen och i flytande form. Fråga på ett apotek vad som passar för ditt barn.
Följ noga anvisningarna på förpackningen och kombinera inte olika läkemedel. Här kan du läsa om attkombinera paracetamol och ibuprofen.
Du kan läsa mer om ett läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Undvik att ge vissa läkemedel vid feber
Barn och ungdomar under 18 år bör inte använda läkemedel med acetylsalicylsyra mot feber utan att först prata med en läkare. Läs mer i textenReceptfria läkemedel mot tillfällig smärta.
En del barn får feberkramp
Det händer att barn fårfeberkrampnär de har tredagarsfeber, men det är ovanligt.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Mer på 1177.se
Att vårda tillfälligt sjuka barn hemma
Utslag och hudförändringar hos barn - bildguide
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Hur länge ska barn stanna hemma?
Så smittar tredagarsfeber
Behandling
Vad kan jag göra själv för att hjälpa barnet?
En del barn får feberkramp
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.