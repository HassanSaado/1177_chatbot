Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Om graviditeten
Graviditeten vecka för vecka
Gravid i vecka 26
Gravid i vecka 26
(från 25 hela veckor + 0 dagar till 25 hela veckor + 6 dagar)
Nu utvecklar fostret sina lungor. Det tränar på att andas genom att dra in och ut fostervatten i lungorna. Fostret kan öppna och stänga sina ögon. Längden är cirka 35 centimeter och vikten är 800 till 900 gram.
Fostret kan höra ljud som röster och nysningar.
En del gravida får åderbråck. Åderbråck är när blodådrorna blir utvidgade. Det är vanligast att få åderbråck i underlivet, i ändtarmen eller på benen.
Så lindrar du åderbråck
Åderbråck i underlivet beror på att livmodern trycker mot de stora blodkärlen i bäckenet. Dessutom har man en ökad blodmängd och hormoner som påverkar blodkärlen. Åderbråck brukar göra blygdläpparna svullna. Det kan kännas som ett tryck i underlivet och ibland kan blodådrorna synas. Det kan kännas bättre om du vilar. Åderbråck i underlivet påverkar inte förlossningen.
Åderbråck i ändtarmen kallashemorrojder. Drick vatten och ät mat med fibrer så att du undviker förstoppning. Det brukar lindra om du har hemorrojder. Det finns också lindrande medel som du kan köpa på apoteket, om du behöver. Besvären brukar minska eller försvinna efter förlossningen.
Åderbråck i benengår att lindra och förebygga med stödstrumpor. Ibland kan det ta några månader efter förlossningen innan besvären försvinner.
Karpaltunnelsyndrom – när händerna domnar
Vätska i kroppen kan ge ett tryck på nerver och senor. Händerna kan domna av och göra ont, oftast på natten. Prata med en barnmorska om hur du ska göra för att få hjälp med handledsskydd.Läs mer om karpaltunnelsyndrom
Att vänta tvillingar
Det kan vara ansträngande och tungt för kroppen att vänta tvillingar. Du kan till exempel må illa, vara trött, få svullna ben och ha ont i ryggen.Läs mer om att vänta tvillingar
Det är bra att röra på sig
Välj en fysisk aktivitet som du tycker är rolig och som passar dig. Förutom att du rör på dig och är aktiv i vardagen är det bra om du tränar. En del aktiviteter passar bättre och en del bör du undvika.Läs mer om fysisk träning under graviditeten
Därför kliar det när du är gravid
Det är vanligt att det kliar på kroppen när du är gravid. Det beror oftast på att huden förändras när den töjs ut över magen. Det kan kännas bättre om smörjer huden med fuktighetsbevarande kräm.
Prata med barnmorskan om det kliar mycket, eller om det kliar i händerna och under fötterna. Då kan du behöva vård.Läs mer om när du bör söka vård för klådan
Läs mer
Gravid i vecka 25
Gravid i vecka 27
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.