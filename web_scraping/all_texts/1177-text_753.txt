Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Vårtor och svamp
Vårtor på händer och fötter
Vårtor på händer och fötter
Vårtor är en upphöjd förändring i huden. De orsakas av virus och finns oftast på händer eller fötter. Vårtor försvinner oftast av sig själv, men ibland behöver de behandlas.
Vårtor kan till exempel smitta genom hudkontakt. De kan också smitta via våta golv i duschar eller omklädningsrum.
Symtom
Fotvårtor är runda och något upphöjda. De har en hård kant och är lite mjukare i mitten.
Handvårtor är något mer utstående än fotvårtor och kan se ut som mycket små blomkålshuvuden.
Vårtor kan ibland vara ömma eller göra ont.
Ibland syns små svarta prickar i vårtan.
När och var ska jag söka vård?
Kontakta envårdcentralom något av följande stämmer in på dig:
Du har vårtor som ger mycket besvär, till exempel är såriga eller blöder.
Du har vårtor på andra ställen än händer och fötter.
Du har diabetes och behöver hjälp med att behandla dina vårtor.
Om det är helg kan du vänta tills det blir vardag. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom eller hjälp med var du kan söka vård.
Vad kan jag göra själv?
Vårtor försvinner ofta av sig själv på några månader, men ibland kan det ta flera år. Det finns en del du kan göra själv för att lindra besvären och behandla dina vårtor.
Skynda på läkningen med vårtmedel
Du kan behandla vårtorna med vårtmedel. Då blir du av med vårtorna snabbare. Vårtmedlet förhindrar också att vårtorna växer sig större och smittar andra.
Det finns många olika sorters vårtmedel som fungerar på olika sätt. En del medel behöver du använda varje dag. Andra medel används endast en gång.
När det gäller barn är det olika åldersgränser på de olika vårtmedlen.
Fråga på ett apotek för att få råd om vilket vårtmedel du ska välja.
Avlastande plåster
Det finns också speciella plåster som du kan använda om vårtan gör ont. Plåstren finns att köpa på apotek.
Hur kan jag undvika att få vårtor?
För att undvika att få vårtor kan du tänka på följande:
Låna inte handdukar eller skor av andra personer.
Gå inte barfota i allmänna bad och duschar. Du kan till exempel använda badtofflor.
Peta eller klia inte på dina vårtor.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Mer på 1177.se
Utslag och hudförändringar hos barn - bildguide
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Hur kan jag undvika att få vårtor?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.