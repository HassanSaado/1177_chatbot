Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Mens, blödningar och flytningar
Mellanblödningar och blodblandade flytningar
Mellanblödningar och blodblandade flytningar
Mellanblödningar är blödningar som kommer mellan mensen. En mellanblödning kan vara brun, röd eller som en flytning blandad med blod.
Det är vanligt att blöda lite dagarna precis före och eftermensen. Du kan också blöda lite när du har ägglossning. Det beror oftast inte på något som är fel.
Du som är gravid eller kan vara gravid och har fått en blödning kan läsa mer om det i texten omblödningar under graviditeten.
Du som är ung kan också läsa om mellanblödningar påUMO.
Varför får jag mellanblödningar?
Mellanblödningar kan ibland vara ett symtom på enkönssjukdomeller en annan infektion i underlivet.Klamydiaär en könssjukdom som kan ge mellanblödningar.
Cellförändringar på livmodertappen kan ibland göra att man får mellanblödningar.
Utebliven mens
Du kan också få oregelbundna blödningar om menscykeln rubbas så att mensen inte kommer när den ska. Det kan hända om du till exempel mår dåligt eller går ner i vikt väldigt mycket.
Preventivmedel med hormoner kan orsaka blödningar
Preventivmedelsom innehåller hormoner kan ge blödningar som kallas genombrottsblödningar. De kommer oftast de första månaderna som du använder läkemedlet. Du kan få sådana blödningar om du använderp-piller,minipiller eller mellanpilleroch glömmer att ta en tablett.Akut-p-pillerkan också ge sådana blödningar någon eller några dagar efter att du har tagit pillret.
När och var ska jag söka vård?
Kontakta envårdcentraleller gynekologisk mottagning om något av följande stämmer in på dig:
Du blöder under eller efter slidsamlag. Det kan vara tecken påcellförändringar på livmoderhalsen. Då behöver du lämna ettcellprov.
Du har använt samma preventivmedel med hormoner i tre månader och har mellanblödningar.
Du har haft oskyddat sex med någon och misstänker att du kan ha fått enkönssjukdom.
Du har blödningar när du inte ska ha mens och vet inte vad de beror på.
Kontakta en gynekologisk mottagning om du får en blödning när du är iklimakterietoch inte har haft blödningar på ett år.
Vänta tills det blir vardag, om det är helg. Många mottagningar kan du kontakta genom attlogga in.
Du som går i grundskolan eller på gymnasiet kan kontakta elevhälsan.
Du kan också kontakta enungdomsmottagning. Dit kan du gå om du är 12 eller 13 år tills du är mellan 20 och 25 år, det är olika på olika mottagningar.
Ring telefonnummer 1177 om du behöversjukvårdsrådgivning. Då får du hjälp att bedöma dina symtom eller hjälp med var du kan söka vård.
Om det är bråttom
Kontakta envårdcentraleller en jouröppen mottagning om du har mellanblödningar, ont i magen och feber.
Behandling
Vilken behandling du behöver beror på orsaken till mellanblödningen.
Du kan behöva byta preventivmedel om mellanblödningen beror på dina preventivmedel.
Du behöver behandla infektionen om mellanblödningen beror på en könssjukdom.
Är det cellförändringar på livmodertappen som ger dig blödningar måste dessa utredas och behandlas.
Informationen ska gå att förstå
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Läs mer på UMO.se
Läs om mens på UMO.se
Vanliga frågor om mens - UMO.se
Läs om flytningar på UMO.se
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför får jag mellanblödningar?
När och var ska jag söka vård?
Behandling
Informationen ska gå att förstå
Läs mer på 1177.se
Så fungerar mens
Mens är en blödning från livmodern. Hur mycket du blöder varierar från person till person.
Könssjukdomar och sexuellt överförbara infektioner
Har du haft oskyddat sex? Då bör du testa dig för könssjukdomar.
Så fungerar det kvinnliga könsorganet
Könsorganen består av flera delar och har flera olika funktioner. Några delar sitter utanpå kroppen och du kan se dem eller känna på dem. En del sitter inuti kroppen. Könsorganen gör det också möjligt att ha sex och att fortplanta sig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.