Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Att ha ont i bäckenet under graviditeten - svenska lättläst
Att ha ont i bäckenet under graviditeten
När du är gravid blir lederna i kroppen rörligare. Du kan då få ont runt bäckenet. Det är vanligt och brukar försvinna efter förlossningen.
Att ha ont i bäckenet under graviditeten kallas för bäckensmärta. Tidigare kallades det också för foglossning.
Härkan du läsa en längre version av texten.
Var brukar det göra ont?
Det är vanligt att ha ont på följande ställen:
Längst ned i ryggen.
Skinkorna.
Höfterna.
Blygdbenet.
Lårens baksida.
Ljumskarna.
När gör det ont?
Det kan göra så ont att du har svårt att röra dig som vanligt.
En del har ont nästan hela tiden. Andra har bara ont ibland.
Det är vanligt att det gör mer ont senare på dagen än på morgonen.
När och var ska jag söka vård?
Sök vård om du är gravid och har ont i ryggen eller bäckenet.
Du kan kontakta en barnmorska eller en fysioterapeut.
Kontakta en fysioterapeut om du har ont tre månader efter förlossningen.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra. De som svarar är sjuksköterskor. De kan berätta för dig var du kan söka vård, om det behövs.
Sjuksköterskorna pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Du kan få en tolk
Du kan få hjälp av en tolk om du inte pratar svenska.Tala om att du behöver språktolk när du bokar ditt besök.
Tips i vardagen för att få mindre ont
Här kommer några tips du kan prova:
Variera mellan att stå, sitta och gå.
Ta kortare steg än vanligt när du går.
Gå flera kortare promenader i stället för en lång promenad.
Ta hiss om det finns.
Använd bekväma skor.
Ha en kudde bakom svanken när du sitter ner.
Ha en kudde mellan knäna om du ligger på sidan.
Lägg något varmt på området som gör ont, till exempel en värmekudde.
Det här bör du undvika:
Att dra en tung barnvagn eller kundvagn.
Att sitta med benen i kors.
Att lyfta tunga saker.
Att gå i trappor.
Att böja dig ner för ofta.
Det är bra att träna musklerna
Det är bra att träna både ryggmuskler och magmuskler. Musklerna kan ge bäckenet stöd.
En fysioterapeut kan ge dig råd.
Behandling
Du kan få hjälp av en barnmorska eller fysioterapeut. Här är några exempel:
Du kan köpa eller hyra ett så kallat bäckenbälte.
Du kan hyra en så kallad tensapparat. Den kan lindra smärtan med hjälp av svag ström.
Du kan få akupunktur.
Vad beror bäckensmärta på?
Du blir rörligare i kroppens leder när du är gravid. Det beror på hormoner.
Bäckenet kan då bli mindre stabilt. Då kan du få ont.
Om du blir gravid igen
Det är vanligt att besvären kommer tillbaka under en ny graviditet.
Du som planerar att bli gravid igen kan förbereda kroppen genom vissa övningar. Du kan få råd av en fysioterapeut.
Texten finns översatt –  other languages
Texten finns översatt till följande språk:
لعربية– arabiska
English– engelska
Soomaali– somaliska
فارسی- persiska
ትግርኛ- tigrinska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Var brukar det göra ont?
När och var ska jag söka vård?
Tips i vardagen för att få mindre ont
Behandling
Vad beror bäckensmärta på?
Om du blir gravid igen
Texten finns översatt –  other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.