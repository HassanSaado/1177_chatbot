Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Förlossning
Förlossningsavdelningen - hit kommer du när du ska föda barn - tigrinska
ክፍሊ መወልዳን – ቈልዓ ክትወልዲ ምስ ቀረብኪ ናብዚ ትመጺ
ቈልዓ ክትወልዲ ምስ ቀረብኪ ናብ ሓደ ክፍሊ መወልዳን ክትመጺ ትኽእሊ ኢኺ። ምስ ሓንቲ መሕረሲት ተራኺብኪ ድማ ትምርመሪ። ናይ በይንኺ ክፍሊ ክወሃበኪ እዩ።
Lästexten på svenska här.
ክፍሊ መወልዳን፡ ሓደ ኣብ ሆስፒታል ዝርከብ ንቘልዑ ዝወልዳ ሰባት ዝኸውን ክፍሊ እዩ። ቈልዓ ክትወልዲ ምስ ቀረብኪ ናብኡ ክትመጺ ትኽእሊ ኢኺ። ናብ’ዚ መጻምድትኺ ወይ ካልእ ናይ ቀረባ ሰብ ሒዝኪ ክትመጺ ትኽእሊ ኢኺ።
ብዛዕባ ምስ ክፍሊ መወልዳን ከመይ ገርኪ ከም ትራኸቢብዝያዳ ኣንብቢ።
ኣብኡ መን ይሰርሕ?
ኣብ ክፍሊ መወልዳን መሕረስቲ ይሰርሓ። ንሰን ናይ ሕርሲ ክኢላታት እየን።
መሕረስቲ መብዛሕትኡ ግዜ ምስ ካልእ ሰብ ብሓባር ኮይነን እየን ዝሰርሓ። እዚ ምስ ሓንቲ ተሓጋገዝቲ ነርስ ወይ ምስ ካልእ መሕረሲት ክኸውን ይኽእል እዩ። ኣብቲ ክፍሊ ናይ ሕርሲ ክኢላታት ዝኾኑ ሓካይም እውን ይሰርሑ እዮም። ከድሊ ከሎ ኣብ እዋን ሕርሲ ይሳተፉ እዮም።
ናብ ክፍሊ መወልዳን ምስ መጻእኪ እንታይ የጋጥም?
መጀመርታ ምስ ሓንቲ መሕረሲት ትራኸቢ።
ጥዕናኺ ከመይ ከም ዘለኽን ከመይ ይስምዓኪ ከም ዘሎን ትነግርያ።
እታ መሕረሲት እቲ ሕርሲ ብግቡእ ጀሚሩ እንተ’ሎ ኾይኑ ትምርምር።
ከምኡ ምስ ዝኸውን ኣብቲ ክፍሊ መወልዳን ክትጸንሒ ትኽእሊ።
መስርሕ ሕርሲ ምስ ዘይጅምር፡ እታ መሕረሲት ንገዛኺ ክትከዲን ድሒርኪ ክትምለሲን ክትሓተኪ ትኽእል እያ።
ናይ በይንኺ ክፍሊ ይወሃበኪ
ኣብቲ ዝተዋህበኪ ክፍሊ ፍሉይ ዓራት ኣሎ።
መብዛሕትኡ ግዜ ኮፍ ክትብለሉ ምቹእ ዝኾነ መንበር እውን ኣሎ።
ኣብቲ ክፍሊ መብዛሕትኡ ግዜ መደንዘዚ ጋዝ (lustgas) ኣሎ። ቃንዛ ክገብረልኪ ከሎ ክትጥቀምሉ ትኽእሊ ኢኺ።
ኣብቲ ክፍሊ መወልዳን መብዛሕትኡ ግዜ መሕጸቢ ሰብነት ብመዝነቢ ወይ ጋብላ መልክዕ ኣሎ።
ብዛዕባ ሕርስኺ ክትዘራረባ ኢኽን
እታ መሕረሲት ብዛዕባ እቲ ሕርሲ ከመይ ክኸውን ከም ዘለዎ ዘለኪ ሓሳባት ሕቶ ከተቕርበልኪ እያ። ንኣብነት ብዛዕባ ክትሓርሲ ከለኺ ክህልወኪ እትደልይዮ ኣካላዊ ኣቃውማ ክትዛረባ ኢኽን።
እታ መሕረሲት ጥዕና ቈልዓ ከመይ ከም ዘሎ ትምርምሮ
እታ መሕረሲት ከብድኺ ክትድህስስን ክትጥውቕን እያ።

እዚ እቲ ቈልዓ ኣብ ማህጸን ብኸመይ ኣቃውማ ከም ዘሎ ንምምርማር እዩ።

እታ መሕረሲት ኣፍ ክሳድ ማህጸን ተኸፊቱ እንተ ኣሎ ኾይኑ ንምፍታሽ ኣብ ውሽጢ ርሕሚ እውን ትድህስስ እያ።

እቲ ቈልዓ ክወጽእ ንኽኽእል ናይ ግድን ልስሉስን ዝተኸፍተን ክኸውን ኣለዎ።
ክልተ ኣብ ከብድኺ ዝጣበቕ መዓቀኒ ይግበረልኪ
እታ መሕረሲት ንህርመት ልቢ ናይቲ ቈልዓ ብሓደ ሰተገ (CTG) ዝተባህለ መሳርሒ ትዕቕኖ።እዚ፡ እቲ ቈልዓ ጥዕንኡ ከመይ ከም ዘሎ ንምፍላጥ ጽቡቕ ኣገባብ እዩ።
እተን እታ መሕረሲት ኣብ ከብድኺ ዘጣበቐትልኪ ክልተ መዓቀኒ ምስ መሳርሒ ዝተራኸባ እየን።
ብቑልፊ ተኣሰረን ድማ ይተሓዛ።
እታ መሳርሒት፡ ማህጸን ብሕማም ሕርሲ ክትጭበጥ ከላ ድማ ትዕቕን።
እቲ ምዕቃን ነቲ ቈልዓ ኣይጸልዎን እዩ።
እቲ ቈልዓ ምስ ተወልደ
እቲ ቈልዓ ምስ ተወልደ ንሓጺር ግዜ ኣብ ሆስፒታል ክትጸንሒ ኢኺ።
ክሳብ ክንደይ ከም ትጸንሒ ጥዕናኽን ጥዕና እቲ ቈልዓን እዩ ዝውስኖ።
ቅድሚ ሕጂ ዝወለድኪ ምስ እትኾኒ ካብ ሆስፒታል ብኣግኡ ምውጻእ ዝያዳ ልሙድ እዩ።
ኣብ ከምኡ ኵነት ድሕሪ ቁሩብ መዓልታት ንመርመራ ክትምለሲ ኢኺ።
ሓደ ሓደ ግዜ ንስኽን እቲ ቈልዓን ናብ ሓደ ክፍሊ መወልዳን (BB) ክትመጹ ኢኺም
ድሕሪ ሕርሲ ኣብ ሆስፒታል ንዝተወሰነ ግዜ እንተ ጸኒሕኪ ናብ ካልእ ክፍሊ ክትሰጋገሪ ትኽእሊ ኢኺ።
እቲ ክፍሊ BB-ክፍሊ ይብሃል።
ኣብኡ ኣብቲ ድሕሪ ሕርሲ ዘሎ መጀመርታ ግዜ ሓገዝ ክትረኽቢ ትኽእሊ።
ንኣብነት ኣብ ምጥባው ሓገዝ ክትረኽቢ ትኽእሊ።
ኣብ ክፍሊ መወልዳን (BB-avdelningen) መሕረስቲ፡ ተሓጋገዝቲ ነርስን ሓኻይምን ይሰርሑ።
ካልኦት ሰባት ንምብጻሕ ወይ ኣብኡ ንምድቃስ ክመጹ ምስ ዝደልዩ።
ሓደ ሓደ ግዜ መጻምድትኺ ወይ ካልእ ኣብ እዋን ሕርሲ ምሳኺ ዝነበረ ወይ ዝነበረት ሰብ ኣብኡ ክጸንሑ ይኽእሉ እዮም።
መብዛሕት ግዜ መቕርብን የሕዋትን ናይቲ ቈልዓን ክበጽሑ ይፍቀደሎም እዩ።
ቅድሚ ንገዛ ምኻድኩም እቲ ቈልዓ ይምርመር እዩ
ንስኽን እቲ ቈልዓን ቅድሚ ንገዛ ምኻድኩም እቲ ቈልዓ ብሓኪም ናይ ቈልዑ ይምርመር እዩ።
ኣስተርጓሚ ክግበረልኪ ይኽእል እዩ
ሽወደንኛ ዘይትዛረቢ ምስ እትኾኒ ካብ ሓደኣስተርጓሚሓገዝ ክትረኽቢ ትኽእሊ ኢኺ።
Share article
Share on facebook
Share on twitter
Share with a friend
Print page
Page Navigation
ኣብኡ መን ይሰርሕ?
ናብ ክፍሊ መወልዳን ምስ መጻእኪ እንታይ የጋጥም?
እታ መሕረሲት ጥዕና ቈልዓ ከመይ ከም ዘሎ ትምርምሮ
እቲ ቈልዓ ምስ ተወልደ
ኣስተርጓሚ ክግበረልኪ ይኽእል እዩ
ዝያዳ ትሕዝቶ ብትግርኛ
ትግርኛ
ኣብዚ እቲ ብትግርኛ ኣብ 1177.se ዘሎ ትሕዝቶታት ክትርእዮ ትኽእል ኢኻ። ንዓኻ ዝምልከቱ ኣየኖት ከም ዝኾኑ ንምርኣይ ኣብ ላዕሊ ኣብዚ ገጽ ዞባ ምረጽ።
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.