Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Graviditetsbesvär och sjukdomar
Graviditetsillamående
Graviditetsillamående
Det är vanligt att må illa och att kräkas när man är gravid. Det är inte skadligt för dig som gravid eller fostret om du mår illa eller kräks. Fostret får ändå den näring det behöver. Oftast går det över någon gång runt graviditetsvecka 20. Men några mår illa hela graviditeten.
Några få kräks så mycket att det kallas extremt graviditetsillamående eller hyperemesis gravidarum. Du kan behöva vård på sjukhus om du får extremt graviditetsillamående.
Den här texten finns också pålätt svenskasamtöversatt till flera språk.
Symtom
Många är illamående vissa stunder, men en del mår illa hela tiden. Det är vanligt att illamåendet blir värre av vissa lukter. Det är även vanligt att kräkas, men illamåendet när du är gravid skiljer sig från en vanligmagsjuka.
När och var ska jag söka vård?
De allra flesta som får graviditetsillamående behöver inte söka vård. Besvären brukar gå över av sig själv.
Kontakta enbarnmorskemottagning, envårdcentraleller enjouröppen mottagningså snart det går om du inte får behålla någon mat eller går ner i vikt. Du behöver inte söka vård någon annanstans om det är stängt. Vänta tills mottagningen eller vårdcentralen öppnar.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Det finns inget som med säkerhet hjälper mot graviditetsillamående.
Det här är exempel på åtgärder som många tycker hjälper:
Ta det lugnt och undvik stress.
Ät något innan du stiger upp efter att du har sovit.
Drick ordentligt med vätska, särskilt om du kräks ofta. Drick inte bara i samband med mat.
Ät kokt mat utan starka kryddor.
Ät lite, små portioner varannan timme.
Undvik alltför fet mat.
Ät något med kolhydrater till mellanmål, till exempel frukt eller smörgås.
Använd armband med så kallad akupressur 10 minuter, 3 gånger per dag. Sådana finns att köpa på apotek.
Andas frisk luft utomhus.
Behandling
Det finns läkemedel som kan hjälpa. Prata med en läkare, barnmorska eller apotekspersonal.
När du är gravid ska du alltid vara försiktig med läkemedel. Här kan du läsa mer omläkemedel vid graviditet och amning.
En del mår bättre avakupunktur.Vid extremt graviditetsillamående kan du behöva vård på sjukhus. Du kan få näringslösning via dropp.
Vad händer i kroppen?
Illamåendet brukar komma i början av graviditeten och för många går det över. Oftast går det över någon gång runt graviditetsvecka 20. Det är hormoner som gör att många gravida blir illamående. Hur mycket hormonerna påverkar är olika från person till person.
Det är vanligt med illamående om man väntar mer än ett barn.
Andra saker kan också påverka illamåendet. Du mår ofta sämre om du är trött, stressad eller tom i magen.Det finns också andra komplikationer under graviditeten som kan ge illamående och kräkningar, till exempelhavandeskapsförgiftning.
Extremt graviditetsillamående
Några få gravida får extremt graviditetsillamående. Det kan också kallas hyperemesis gravidarum. Vid extremt graviditetsillamående är du mycket illamående, ofta hela dagen. Du kan kräkas så mycket att du blir uttorkad. Det kan vara svårt att få i sig mat och dryck och du kan gå ner i vikt.
Då kan du behöva sjukhusvård och få näringslösning via dropp.
Det extrema illamåendet brukar bli bättre med tiden. Ofta lättar besvären runt graviditetsvecka 20. Men några mår illa hela graviditeten.
Illamåendet och kräkningarna påverkar inte barnet negativt, men det kan vara väldigt jobbigt för dig som är gravid. För en del kan besvären göra så att graviditeten känns som en plåga. Det kan kännas bättre att prata med någon om besvären, till exempel en barnmorska.
Att vara närstående till någon med graviditetsillamående
Som närstående kan du känna dig maktlös. Det kan vara svårt att förstå hur graviditetsillamående känns och hur det fungerar, vad som hjälper och inte. Prata med den som är gravid och se vad du kan göra för att hjälpa till.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Behandling
Vad händer i kroppen?
Extremt graviditetsillamående
Att vara närstående till någon med graviditetsillamående
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.