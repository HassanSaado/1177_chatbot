Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Skabb - svenska lättläst
Skabb
Du kan ha skabb om det kliar mycket över hela kroppen. Skabb är en liten parasit som lever i huden. Skabb sprids genom direkt kontakt, hud mot hud. Kontakta vårdcentralen om du tror att du har skabb.
Du kan läsa en längre version av textenhär.
Vad är skabb?
Skabb är parasiter som lever i hudens yta. De är mindre än en halv millimeter. Skabb gräver gångar och lägger ägg i huden. De flesta som har skabb har färre än tio skabbdjur på kroppen.
Alla kan få skabb. Det beror inte på hur renlig du är.
Människor får en annan typ av skabb än katter och hundar.
Hur sprids skabb?
Skabb sprids genom kroppskontakt, hud mot hud. Du kan smittas av skabb om du har kontakt med en annan persons hud i flera minuter. Att sova i samma säng kan smitta. Att skaka hand eller krama någon smittar inte.
Det tar 3 till 10 veckor från att du har fått skabb tills det börjar klia. Du kan smitta andra personer innan det börjar klia. Efter behandling mot skabb smittar du inte längre.
Hur märks skabb?
Skabb ger en allergisk reaktion. Därför kan det klia mycket på olika ställen på kroppen. Det kliar inte bara där skabbdjuren finns. Det kliar ofta mest på kvällen och natten.Det är väldigt svårt att se skabb. Ibland kan du se deras gångar. Gångarna ser ut som ljusa streck. Ofta finns de på händerna och fötterna.
Det här är vanligt att se på huden om du har skabb:
Utslag och röda knottror.
Rivmärken och sår där du har kliat.
Små blåsor nära gångarna.
När och var ska jag söka vård?
Du behöver bli undersökt av en läkare för att veta att du har skabb. Boka tid på en vårdcentral om du tror att du har skabb.
Kontakta också envårdcentralom du har behandlat dig mot skabb men något av det här stämmer:
Det fortsätter klia flera veckor efter behandlingen.
Det börjar klia igen flera veckor efter behandlingen.
Om du har haft nära kontakt med någon som har skabb ska du behandla dig direkt.
Ring telefonnummer1177om du vill ha hjälp med vad du ska göra. De som svarar är sjuksköterskor. De kan också hjälpa dig med var du kan söka vård, om det behövs.
Hur behandlar jag skabb?
Du behandlar dig med en lotion som finns att köpa utan recept. Fråga på apoteket. Du kan behöva läkemedel på recept om du är allergisk mot lotionen.
Så här behandlar du dig
Du som har symtom ska behandla dig två gånger.
Smörj in hela kroppen utom huvudet med lotionen. Lotionen ska sitta kvar på huden i 24 timmar. Läs noga bruksanvisningen för läkemedlet eller fråga på apoteket.
Stanna hemma under behandlingen. Efter 24 timmar är du smittfri.
Behandla alla samtidigt
Om ni bor flera tillsammans ska alla behandlas samtidigt. Annars finns risk att ni blir smittade igen.
Tvätta dina kläder och lakan
Det är viktigt att tvätta alla kläder, lakan och handdukar som du har använt i 60-gradigt vatten. Skor ska ställas ut i tre dagar, då dör parasiterna.
Det kan klia efter behandlingen
Det kan ta några veckor innan det slutar klia helt. Du kan smörja dig med kräm som innehåller kortison för att det ska klia mindre. Krämen köper du på apotek, utan recept.Behandla dig inte mot skabb fler gånger utan att fråga en läkare. Lotionen kan göra att huden blir torr och kliar mer.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är skabb?
När och var ska jag söka vård?
Hur behandlar jag skabb?
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.