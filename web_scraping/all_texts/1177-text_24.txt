Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Lungor och luftvägar
Inflammation och infektion i lungor och luftrör
Om covid-19 – coronavirus
Covid-19
Covid-19
Covid-19 är en infektionssjukdom som orsakas av ett virus. Det är vanligt att bli sjuk som vid förkylning eller influensa, men du kan också få andra symtom. Oftast går covid-19 över av sig själv, men en del behöver vård på sjukhus. Du kan få covid-19 flera gånger.
En kortare version av den här texten finns pålätt svenska.
Symtom
Covid-19 påminner ofta om vanlig förkylning eller influensa. En del blir allvarligt sjuka, men de flesta blir lindrigt sjuka.
Här är några vanliga symtom. Du kan ha ett eller flera av symtomen:
snuva och täppt näsa
feber
ont i halsen
ont i huvudet
förändrad lukt och smak
hosta
svårt att andas
ont i kroppen.
Symtomen kommer oftast efter två till tre dagar efter att man har smittats. Ibland kan det dröja upp till 14 dagar.
En del kan bli sjukare efter någon vecka
För en del personer blir sjukdomen allvarligare någon vecka efter de första symtomen. Då kan du få svårt att andas, bli andfådd eller känna dig svag eller förvirrad.
Vad kan jag göra själv om jag blir sjuk?
Det finns flera saker du kan göra själv för att lindra besvären.
Växla mellan vila och att röra på dig
Vila om du behöver det. Men ligg inte stilla för länge. Det är bättre för kroppen om du försöker att röra på dig några gånger om dagen.
Det här är exempel på vad du kan försöka göra om du behöver ligga ner:
Rör på benen och fötterna.
Byt sida ibland när du ligger.
Sätt dig upp eller ställ dig upp ibland.
När du mår bättre kan du försöka vara utomhus och röra på dig. Känn efter vad du orkar.
Drick och ät
Det är viktigt att dricka mer än vanligt, särskilt om du har feber eller hosta. Det är för att du inte ska fåvätskebrist. Det är också bra att försöka äta, även om du inte känner dig hungrig.
Prova näsdroppar och nässprej
Näsdroppar eller nässprej som innehåller koksaltlösning kan hjälpa om du är mycket täppt i näsan. Det finns att köpa receptfritt på apotek.
Det finns även receptfri avsvällande nässprej. Du kan använda avsvällande nässprej i högst tio dagar. Fråga på ett apotek för att få råd om vad du eller ett barn kan använda. Läs också på läkemedlets förpackning.
Om du har ont i halsen
Det kan kännas skönt och lenande i halsen att dricka något som är varmt eller kallt. Prova till exempel te, glass eller yoghurt. Du kan också suga på vanliga halstabletter. Använd sockerfria tabletter, för tändernas skull.
Det finns olika sorters sugtabletter och sprej som kan lindra om du har ont eller är svullen i halsen. Fråga på ett apotek för att få råd om vilket läkemedel du eller ett barn kan använda. Läs också på läkemedlets förpackning.
Om du hostar
Att dricka något kan lindra om du har hosta. Ha ett glas vatten inom räckhåll när du ska sova, så att du kan ta några klunkar om det behövs.
På apotek finns läkemedel mot hosta. Det är oklart vilken effekt de har, men en del tycker att de hjälper.
Läs mer omhostaochhosta hos barn.
Undvik att röka. Försök också att inte vara på platser där andra personer röker. Hostan blir värre av rök.
Läkemedel mot feber
Du kan må bättre om du tar paracetamol när du har hög feber.
Läs mer omreceptfria läkemedel mot feber.
Läs mer omläkemedel vid graviditet och amning.
Detta gäller förbarn med feber:
Barn från 3 månader kan få läkemedel som innehåller paracetamol.
Barn från 6 månader kan få läkemedel som innehåller ibuprofen.
Ligg med huvudet högt
Det kan vara lättare att andas och sova om du ligger med huvudet högt. Du kan lägga extra kuddar under huvudet eller madrassen.
Ha svalt där du sover
Det kan vara skönt att ha svalt i rummet där du sover. Du kan till exempel sänka värmen på elementet eller öppna fönstret.
Du som har en ökad risk att bli allvarligt sjuk
Risken att bli allvarlig sjuk i covid-19 ökar om du inte är vaccinerad fast du rekommenderas att vaccinera dig. Det gäller till exempel om något av följande stämmer:
Du är över 50 år.
Du harkraftig övervikt.
Du är gravid.
Du har vissa andra tillstånd eller sjukdomar, eller får behandling som påverkar immunförsvaret.
Här kan du se omdu rekommenderas att vaccinera dig.
Prata med en läkare eller en sjuksköterska om du får behandling men är osäker på hur du ska göra om du får covid-19.
När och var ska jag söka vård?
De allra flesta som har covid-19 behöver inte söka vård eftersom besvären brukar gå över av sig själv.
Kontakta envårdcentralom du har ett eller flera av följande besvär:
Du blir andfådd när du rör dig.
Du är så orkeslös att du har svårt att vara uppe.
Ring telefonnummer 1177 om du behöversjukvårdsrådgivning. Då får du hjälp att bedöma symtom eller hjälp med var du kan söka vård.
Om det är bråttom
Kontakta genast en vårdcentral eller enjouröppen mottagningom du har ett eller flera av följande besvär:
Du blir plötsligt mycket sämre.
Du får andningsbesvär även när du vilar.
Om det är stängt på vårdcentralen eller den jouröppna mottagningen, sök vård på en akutmottagning.
Stanna hemma om du är sjuk
Stanna hemma om du är sjuk. Läs mer om vad du kan göra för attminska risken att du själv och andra ska smittas.
Hur länge ska barn stanna hemma?
Det är olika hur länge barn kan behöva vara hemma. Barn kan gå tillbaka till förskolan, skolan eller andra aktiviteter när de är tillräckligt pigga för att orka med vardagen som vanligt.
Läs mer omatt vårda tillfälligt sjuka barn hemma.
Det gäller även för barn som har kvar till exempel lite snuva eller lätt hosta. Barn som rör mycket på sig kan börja hosta mer utan att det betyder att de har blivit sjuka igen.
Det är bra om barn som nyss har haft feber väntar ett dygn efter att febern har upphört. Det är för att se så att febern inte kommer tillbaka. Barnet kan vara pigg på morgonen, men orkar ändå inte med en hel dag i gruppverksamhet där tempot är ett annat.
Så smittar covid-19
Du är mest smittsam de första dagarna av sjukdomen. Det gäller även om du bara känner sig lite sjuk.
Du kan sprida viruset om du till exempel hostar, nyser, skrattar eller sjunger.
Det vanligaste sättet att smittas är att andas in viruset. Virus kan också hamna på händerna. Då kan du smittas om du rör med händerna vid näsan, munnen eller ögonen.
Oftast räcker det att hålla ett avstånd på någon till några meter till en person med covid-19 för att undvika att smittas.
Risken att viruset sprids är högre där det är trångt och ventilationen är otillräcklig.
Du kan bli sjuk flera gånger
Att ha haft covid-19 ger ett visst skydd mot att bli sjuk igen. Men du kan få covid-19 flera gånger. Det beror på att skyddet minskar med tiden. Viruset kan också förändra sig så att kroppens skydd minskar.
Du kan få covid-19även om du är vaccinerad. Men risken att bli svårt sjuk minskar mycket om du tar de doser med vaccin som du rekommenderas.
Du som är gravid eller ammar
Du som är gravid behöver inte söka vård om du blir sjuk med lätta symtom. Det gäller om du inte har något annat tillstånd eller någon sjukdom som ökar risken att bli allvarligt sjuk.
Läs också:När och var ska jag söka vård?
En del rekommenderas att lämna prov
En del gravida med symtom rekommenderas att lämna prov för covid-19. Kontakta barnmorskemottagningen om du får symtom och har till exempel diabetes, högt blodtryck eller kraftig övervikt.
Välj region högst upp på sidan för att se vad som gäller där du är.
Viktigt att du vaccinerar dig
Vaccinera dig mot covid-19 så snart du kan, om du inte redan är vaccinerad.
Läs mer:Jag är gravid. Kan jag verkligen vaccinera mig mot covid-19?
Covid-19 ochförlossning
De flesta kan föda som vanligt fast de har covid-19. Du kan behöva föda medkejsarsnittom du blir allvarligt sjuk i covid-19.
Du som ammar
Du kan amma barnet, även om du har covid-19.
Undersökning och utredning
Om du behöver vård kan du få lämna prov som visar om du har covid-19.
Här är exempel på undersökningar om du behöver utredas mer:
Läkaren kan behöva lyssna på lungorna.
Du kan behövalämna blodprov.
Du kan behöva få lungorna undersökta medlungröntgenellerdatortomografi.
Behandling vid allvarlig sjukdom
Covid-19 går oftast över utan att du behöver behandling.
Du som har en ökad risk att bli allvarligt sjukkan behöva behandling med virushämmande läkemedel. Det gäller även om du är vaccinerad, och särskilt om du är äldre. Läkemedlen kan mildra sjukdomen. En läkare bedömer om du behöver virushämmande läkemedel.
Ibland behövs vård på sjukhus
En del som får covid-19 blir mer sjuka, i exempelvis lunginflammation. Sjukdomen kan bli allvarlig och kräva behandling på sjukhus, även om det är ovanligt.
Behandlingen kan vara att få extra syrgas eller annan hjälp som kan underlätta andningen.
Kortison eller andra läkemedel kan behövas för att dämpa en inflammation i lungorna. Ibland behövs antibiotika. Blodförtunnande läkemedel minskar risken för blodproppar.
Komplikationer och följdsjukdomar
För en del som får covid-19 tar det lång tid att må som vanligt igen. Det kallas ibland postcovid och kan ge olika symtom. Läs mer på sidanSå kan du må bättre efter covid-19.
Att ha allvarlig covid-19 kan öka risken förhjärtmuskelinflammation. Risken ökar också förblodproppar som kan påverka lungornaeller orsakahjärtinfarktellerstroke.
Det är mycket ovanligt att barn och ungdomar blir allvarligt sjuka i covid-19. En del som blir så sjuka kan få en inflammation i kroppens olika organ.
Vad är covid-19?
Covid-19 orsakas av ett så kallatcoronavirus, som har fått namnet SARS-CoV-2.
Sjukdomen är anmälningspliktig enligtsmittskyddslagen. Men det gäller bara om du har lämnat ett prov i vården. Det gäller inte om du själv köper och tar ett prov som visar att du har covid-19.
Vanligt med varianter av virus
Det är vanligt att virus förändras så att det finns flera varianter. Det gäller även viruset som orsakar covid-19.
När viruset förändras kan det påverka hur viruset sprids, vilket skydd vaccination ger eller hur sjuk du blir om du smittas.
Några exempel på virusvarianter är de så kallade omikron, eris, pirola och XBB.
Folkhälsomyndigheten övervakar varianter av virusetsom orsakar covid-19.
Vaccination bästa skyddet
Att vaccinera sig mot covid-19 ger ett bra skydd mot att bli allvarligt sjuk eller att dö av covid-19.
Här kan du se omdu rekommenderas att vaccinera dig.
mer på 11177.se
Om covid-19 på lätt svenska
mer om covid-19 på andra webbplatser
Teckentolkad information – folkhalsomyndigheten.se
Information från olika myndigheter – krisinformation.se
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv om jag blir sjuk?
Du som har en ökad risk att bli allvarligt sjuk
När och var ska jag söka vård?
Stanna hemma om du är sjuk
Så smittar covid-19
Du som är gravid eller ammar
Undersökning och utredning
Behandling vid allvarlig sjukdom
Komplikationer och följdsjukdomar
Vad är covid-19?
mer på 1177.se
Så kan du må bättre efter covid-19
Efter covid-19 kan det vara olika innan man mår som vanligt igen. För en del tar det tid. En del får så kallad postcovid. Läs om hur du kan må, vad du kan göra och när du bör söka vård.
Vaccination mot covid-19: Vilken rekommendation gäller för mig?
Du rekommenderas att vaccinera dig mot covid-19 om du är 65 år eller äldre, eller om du har en ökad risk att bli allvarligt sjuk.
Så tvättar du händerna
Många sjukdomar kan spridas genom kontakt med händer. Genom att tvätta händerna kan du undvika att själv bli sjuk. Du kan också undvika att smitta andra om du redan är sjuk.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.