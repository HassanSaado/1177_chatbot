Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
P-piller
P-piller
P-piller är ett preventivmedel i tablettform som du tar varje dag. P-piller innehåller två olika hormoner, östrogen och gestagen. De kallas därför ibland för kombinerade p-piller. P-piller ger ett effektivt skydd mot att bli gravid om du tar dem som du ska.
En del sorters p-piller som används som preventivmedel kan hjälpa mot akne. Du kan läsa mer om det i vår text omläkemedel vid akne.
P-piller skyddar inte motkönssjukdomar.
Så fungerar p-piller?
Dina äggstockar vilar och du får inte någon ägglossning så länge du använder p-piller på rätt sätt. P-piller påverkar sekretet i livmoderhalsen så att det blir segt och tjockt, vilket gör det svårt för spermier att tränga in i livmodern.
P-piller påverkar även slemhinnan inne i livmodern. De gör att slemhinnan blir tunn och inte kan ta emot ett befruktat ägg.
Hur gör jag om jag vill börja med p-piller?
Kontakta en mottagning för sexuell hälsa,barnmorskemottagning,gynekologellervårdcentralom du vill börja med p-piller. Du som är ung kan kontakta en ungdomsmottagning.
Vid besöket kommer du bland annat att få svara på frågor om din hälsa, din mens och om det finns någon i din familj som har haft enblodproppellerhjärtinfarkt. Den du träffar kommer att mäta ditt blodtryck. Du får även väga dig och tala om hur lång du är.
Du får ett recept och kan hämta dina p-piller på ett apotek.
Vad kostar p-piller?
Olika preventivmedel kostar olika mycket. I en del regioner är preventivmedel som skrivs ut på recept billigare eller gratis när du är under 26 år. Reglerna kan vara olika på olika platser i landet. Fråga vad som gäller i regionen där du bor.
Hur använder jag p-piller?
Börja med dina p-piller med en gång, oavsett om du har mens eller inte. Det tar sju dagar innan du är skyddad mot graviditet. Du är skyddad redan från den första dagen om du börjar på mensens första dag.
Du tar en tablett varje dag Du får själv bestämma vilken tid på dygnet du vill ta dina p-piller. Det kan vara bra att ta dem i samband med att du gör andra återkommande saker, som till exempel när du borstar tänderna på kvällen eller äter frukost.
Vilken tid du än väljer, är det bra att ställa ett alarm den första tiden. Då minskar risken för att du ska glömma att ta dina p-piller. Det finns även appar som påminner dig om att ta ditt p-piller.
En del förpackningar innehåller sockerpiller
En förpackning med p-piller kallas för en karta. En del kartor innehåller 21 tabletter och andra kartor innehåller 28 tabletter. Vilken sorts karta du har beror på vilken sorts p-piller du använder.
Några av tabletterna är utan hormoner om du har en karta med 28 tabletter. Det är en placebo som kallas för sockerpiller.
Du kan få regelbundna blödningar av p-piller
P-piller gör så att du blöder mer regelbundet. Under de dagar som du tar sockerpiller eller inte tar några piller alls får du en så kallad bortfallsblödning. Du är fortfarande skyddad mot att bli gravid när du har en bortfallsblödning.
Du blöder oftast mindre och får oftast mindre värk när du har en bortfallsblödning än när du har mens utan att äta p-piller.
Bortfallsblödningen brukar ofta börja efter två till tre dagar efter att du tagit ditt sista hormonpiller. Men den kan komma både tidigare och senare än så. Det är också vanligt att du fortfarande blöder när det är dags att börja med p-piller igen.
Du kan välja om du vill ha en blödning eller inte
Du kan slippa blöda helt eller bara skjuta fram tidpunkten när du blöder genom att börja på nästa karta direkt. Det kallas för långcykelanvändning.
Det varierar mellan olika slags p-piller hur du ska göra. Läs i bipacksedeln vad som gäller för ditt p-piller, eller fråga den som skrev ut dina p-piller.
Det är vanligt att få mellanblödningar om du inte gör uppehåll mellan kartor när du precis har börjat med p-piller. Det är helt ofarligt.
Så gör du om du får en blödning
De flesta som inte gör uppehåll mellan kartor får ändå en blödning efter ett tag. Gör ett uppehåll på fyra dagar om du får en blödning. Du kan sedan fortsätta ta dina p-piller igen så länge du vill, eller tills du börjar blöda nästa gång. Då gör du på samma sätt.
Vad gör jag om jag har glömt att ta ett p-piller?
Det finns en risk att du inte längre är skyddad mot att bli gravid om det går mer än 36 timmar mellan två tabletter.Här kan du se hur du ska göra om du har glömt att ta ett p-piller.
Det tar omkring fyra timmar för kroppen att ta upp hormonet i p-pillret. Skyddet kan därför påverkas om du kräks eller har upprepade kraftiga diarréer innan det har gått fyra timmar efter att du tog pillret. Ta då ett nytt piller. Det behöver du däremot inte göra om du bara är tillfälligt lös i magen.
Använd kondom eller femidom i en vecka när du har slidsamlag om du har varit magsjuk eller känner dig osäker på om du har fått i dig tabletterna som du ska.
När passar p-piller?
P-piller passar bra om du kommer ihåg att ta en tablett vid ungefär samma tid varje dag.
Fördelar med P-piller
Hormonerna i p-piller kan göra att besvär med till exempelriklig mens,mensvärkochPMSminskar.
En del sorters p-piller har även väldigt bra effekt mot akne och aknebesvär.
P-piller minskar risken föräggstockscancer,livmodercancerochtjocktarmscancer.
Du kan ta hjälp av p-piller för att skjuta på blödningarna om du vill vara blödningsfri.
När passar inte p-piller?
P-piller passar inte om du tycker att det är svårt att komma ihåg att ta en tablett varje dag.
P-piller som innehåller hormonet östrogen kan ge en liten ökad risk för blodpropp. Risken är som högst under de första tre till sex månaderna. Därefter sjunker risken till nästan samma nivå som om du inte har ett preventivmedel med östrogen.
Risken för blodpropp ökar om något av följande stämmer in på dig:
någon av dina genetiska föräldrar eller syskon har haft en blodpropp
du själv har haft en blodpropp tidigare.
Du rekommenderas att välja något östrogenfritt skydd mot graviditet, till exempelP-stav, hormonspiral och kopparspiralellermellanpiller och minipillerom något av detta stämmer in på dig.
Berätta även för den som skriver ut ditt p-piller om du eller någon av dina genetiska föräldrar eller syskon har haft stroke eller hjärtinfarkt eftersom det också kan påverka.
Du ska också undvika p-piller om något av följande stämmer in på dig
du harmigränmed så kallad aura.
du röker och är över 35 år.
du har en kraftig övervikt.
P-piller ska inte användas under de första sex veckorna efter att du fött barn. Det beror på att det då finns en ökad risk för blodpropp. Därefter går det bra att använda p-piller oavsett om du ammar eller inte.
Prata med en barnmorska om vilka preventivmedel du kan använda istället för p-piller.
Vissa läkemedel kan påverka effekten
Antibiotikakan minska kroppens förmåga att ta upp hormonerna i p-piller från tarmen. Därför står det ofta på läkemedlets bipacksedel som följer med förpackningen, att effekten av p-piller kan påverkas. Men forskning har visat att det handlar om små och i de allra flesta fall helt betydelselösa effekter.
Det finns två läkemedel mottuberkulos,rifampicin och rifabutin, som påverkar effekten av p-piller så mycket att det finns en risk för oönskad graviditet. Men när det gäller alla övriga former av antibiotika behöver du inte skydda dig utöver att ta dina p-piller.
Nackdelar med p-piller
P-piller skyddar inte motkönssjukdomar
Skyddet påverkas om du kräks, får kraftig diarré eller glömmer att ta en tablett.
Biverkningar
Alla preventivmedel som innehåller hormoner påverkar kroppen. Kroppen behöver ofta lite tid för att vänja sig och sedan brukar biverkningarna försvinna.
Du ska byta till en annan typ av p-piller eller något annat preventivmedel om du får besvär som inte har gått över inom tre månader. Kontakta den person som skrev ut ditt preventivmedel för att få hjälp.
Du kan få spända bröst, småblödningar och må lite illa när du just har börjat med p-piller. En del fåront i huvudet,akneeller känner signedstämda.
Hur slutar jag med p-piller?
Använd klart den karta som du håller på med och börja sedan inte med en ny karta. Du kan sluta mitt i en karta, men då kan du få lite oregelbundna blödningar den första tiden efteråt.
Använd ett annat skydd om du inte vill bli gravid
Det är viktigt att du börjar använda något annat skydd mot graviditet direkt om du inte vill bli gravid.
Det finns en möjlighet att du blir gravid om du slutar mitt i en karta och har haft slidsamlag utan något annat skydd dagarna innan du slutade med dina p-piller. Det beror på att spermier kan överleva i kroppen och befrukta ägg under flera dagar efter ett slidsamlag.
När kommer min mens tillbaka?
Det är olika hur snabbt mensen kommer igång efter att du har slutat med p-piller. En del får regelbunden mens direkt. För andra kan det ta några månader. Det vanligaste är att mensen kommer tillbaka efter en till två månader.
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så fungerar p-piller?
Hur gör jag om jag vill börja med p-piller?
Vad kostar p-piller?
Hur använder jag p-piller?
Du kan få regelbundna blödningar av p-piller
Vad gör jag om jag har glömt att ta ett p-piller?
När passar p-piller?
När passar inte p-piller?
Biverkningar
Hur slutar jag med p-piller?
Fråga om läkemedel
Du ska förstå informationen
Mer på 1177.se
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.