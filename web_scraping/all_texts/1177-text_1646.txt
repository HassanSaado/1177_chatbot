Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sunda vanor
Så här tvättar du händerna
Så tvättar du händerna
Många sjukdomar kan spridas genom kontakt med händer. Genom att tvätta händerna kan du undvika att själv bli sjuk. Du kan också undvika att smitta andra om du redan är sjuk.
Tvätta händerna med tvål i cirka 30 sekunder för att de ska bli ordentligt rena. Tänk på det här när du tvättar händerna:
Skölj händerna.
Använd ordentligt med tvål.
Arbeta upp ett lödder och se till att hela händerna är täckta med lödder. Glöm inte tummarna, ovansidorna och mellan fingrarna.
Skölj och torka händerna noga.
Det är bra att ha en egen handduk och inte dela den med andra. Finns det engångshanddukar så använd dem. Egen handduk minskar risken för smitta.
Tvätta händerna i 30 sekunder och låt det löddra ordentligt. Gnugga noga, mellan fingrarna, ovanpå handen och runt tummarna. Du kan stänga av kranen med en pappersservett.
Tvätta händerna i 30 sekunder och låt det löddra ordentligt. Gnugga noga, mellan fingrarna, ovanpå handen och runt tummarna. Du kan stänga av kranen med en pappersservett.
När ska jag tvätta händerna?
Du bör tvätta händerna vid följande tillfällen:
När du kommer in efter att ha varit utomhus.
När du har varit på toaletten.
När du har synlig smuts på händerna.
Innan du ska laga mat.
Innan du ska äta.
Behöver jag använda handsprit?
Nej, du behöver inte använda handsprit. Tvätta istället alltid händerna med tvål och vatten.
Handsprit hjälper mot bakterier och vissa virus, men inte mot alla. Det hjälper inte helt mot virus som ger magsjuka. Därför är det bäst att tvätta händerna ordentligt.
Du kan använda handsprit om du inte har tillgång till tvål och vatten. Du kan också använda handsprit ibland för att inte torka ut händerna om du tvättar dem ofta. Inom vården används handsprit oftare eftersom personer som arbetar inom vården tvättar händerna många gånger per dag. Använd handkräm om du har torra händer.
Gör så här när du använder handsprit
Kupa handen och fyll mitten av handflatan med handsprit.
Gnid in handflatorna, fingertopparna, ovanpå händerna, mellan fingrarna och runt tummarna.
Fortsätt att gnida tills huden känns torr.
Tips för att få barn att tvätta händerna
En del barn tycker det är svårt att tvätta händerna så lång tid som behövs. Pröva då att sjunga visan Blinka lilla stjärna samtidigt som ni tvättar händerna. Det tar ungefär 30 sekunder. Under den tiden hinner de flesta händer bli rena.
Du kan också be barnet att testa hur mycket lödder hen kan göra.
Om du har torra händer eller eksem
Du kan smörja händerna med en mjukgörande kräm om du får besvär med torr hud eller eksem. Smörj händerna efter varje handtvätt eller oftare.
Handsprit återfuktar huden. Du kan använda handsprit för att rengöra händerna. Det gäller om händerna inte har synlig smuts. Då behöver du i stället tvätta med tvål och vatten.
Läs om eksem.
Mer på 1177.se
Magsjuka - diarré och kräkningar
Vinterkräksjuka
Magsjuka hos små barn
Influensa
Förkylning
Eksem
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När ska jag tvätta händerna?
Behöver jag använda handsprit?
Tips för att få barn att tvätta händerna
Om du har torra händer eller eksem
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.