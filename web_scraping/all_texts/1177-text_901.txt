Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Olika sätt att föda barn
Snabb förlossning
Snabb förlossning
För en del går förlossningen väldigt snabbt. Du kanske inte ens hinner till sjukhuset, utan föder hemma eller i en bil på väg till förlossningsavdelningen. Det är ovanligt att förlossningar går så snabbt. Det brukar oftast gå bra om det händer, men det kan vara omskakande.
Ring telefonnummer 112 om du tror att barnet snart är på väg att födas.
I den här texten avser vi förlossningar som går så snabbt att du inte hinner till förlossningsavdelningen. Eller där det går så snabbt att du inte hinner med att arbeta med dina värkar eller ha kontroll över situationen.
Så vet du om barnet är på väg att komma
En förlossning brukar bestå av olika faser. Här kan du läsa mer omförlossningens faser.
När barnet är på väg att komma brukar det kännas som att man vill trycka på och krysta. Man kan känna sig bajsnödig när det kommer en värk. Då dröjer det inte så länge tills barnet kommer.
När och var ska jag söka vård?
Ring telefonnummer 112 eller en förlossningsavdelning om du eller någon i din närhet föder barn och barnet är på väg att komma.
Sjukvården skickar en ambulans till dig om det behövs. Du kan också få hjälp över telefonen av en barnmorska medan du väntar på ambulansen. Det händer också att en barnmorska följer med ambulansen ut.
Vad kan jag göra själv?
Du som föder ska inte själv köra till förlossningsavdelningen.
Försök att hitta en bekväm ställning under tiden du väntar på hjälp. Skulle barnet komma under tiden är det oftast ingen fara.
Det är bra om du har någon hos dig när du föder. När du har ringt 112 kanske du kan kontakta någon annan som kan vara ännu snabbare på plats, om du är ensam.
Var och hur föder jag om jag inte hinner till förlossningen?
I vissa lägen kan det vara bättre att stanna där man är och föda. Det kan vara bättre än att skynda iväg och föda i en bil.
Gör det så lugnt och bekvämt som möjligt där du är. Det kan komma en del blod och fostervatten med barnet. Därför kan det vara bra att lägga något under dig som skyddar underlaget.
Det är bra om någon kan ta emot barnet när det kommer. Vid en snabb förlossning kommer oftast hela barnet ut under en värk.
Vad gör jag med barnet?
Det här är saker man kan tänka på om barnet kommer:
Lägg barnet direkt mot din hud. Det är viktigt att barnet inte blir kallt.
Torka försiktigt kring barnets näsa och mun.
Torka bort blod och fostervatten och svep in barnet i vad som finns tillgängligt, gärna en handduk. När du torkar av barnet minskar risken för att barnet ska bli nedkylt.
Du kan gnugga barnet lite extra på ryggen för att hen ska komma igång med att andas. Oftast börjar barnet skrika genast.
Klipp inte av navelsträngen själv. Låt den sitta kvar i barnet tills ni har kommit till en förlossningsavdelning.
Barn brukar ha lite blåaktiga händer och fötter i början. Men om du tittar på barnets läppar kan du se om barnet mår bra. Läpparna brukar vara röda.
Moderkakan
Ibland kommer moderkakan ut av sig själv efter att barnet fötts. Då är det vanligt att det kommer blod, men blödningen brukar sluta snabbt.
Ta med moderkakan till sjukhuset, om den kommer ut innan du hinner dit. Du kan lägga den i en plastpåse. Det är bra om barnmorskan kan undersöka den så att den ser hel ut.
Det är bra att massera utanpå magen för att livmodern ska dra ihop sig och blödningen ska minska.
Ibland kommer inte moderkakan av sig själv. Då hjälper sjukvårdspersonalen till med det på sjukhuset.
Hur lång tid brukar en förlossning ta?
En förlossning brukar ta ungefär 10 till 18 timmar, om du föder barn för första gången. Har du fött barn tidigare tar förlossningen ungefär 4 till 8 timmar. Tiden börjar räknas från attvärkarnahar blivit kraftiga och regelbundna. När moderkakan är ute räknas förlossningen som klar.
Första gången du föder barn genom slidan får du ofta krysta upp till en timme eller mer. När du har fött tidigare behöver du sällan krysta mer än 30 minuter. Det kan också gå fortare. Sedan är barnet ute.
Det brukar gå bra
Det kan upplevas dramatiskt med en snabb förlossning. Men det brukar oftast gå bra både för barnet och för den som föder.
Att prata med någon
En snabb förlossning brukar vara en dramatisk händelse även om det har gått bra. Det är vanligt att reagera starkt. Du kanske känner som att du har missat förlossningens olika faser och att du inte riktigt hann med. Då kan du behöva prata igenom förloppet med en barnmorska.
Vilka brukar föda snabbt?
Du har större sannolikhet att föda snabbt om något av följande stämmer in på dig:
Du har fött barn snabbt tidigare.
Du har fött fler än tre barn tidigare.
Barnet är mindre än beräknat.
Förlossningen startar innangraviditeten är fullgången.
Att föda igen efter en snabb förlossning
Det är vanligt att även nästa förlossning går snabbt.Så här kan man förbereda sig inför nästa förlossning:
Prata med en barnmorska under graviditeten. Du kan få hjälp med hur du kan förbereda dig.
Förbered för hur eventuella syskon ska tas om hand om det blir bråttom.
Fundera på hur du snabbt ska kunna ta dig till förlossningsavdelningen.
Om du är rädd och orolig inför förlossningen kan barnmorskan hjälpa till. Du kan få kontakt med en särskild mottagning där man är van vid rädsla och oro inför förlossningar.
För en del kan det kännas bra att skriva enförlossningsplan.
Diskutera med en läkare om det går attsätta igång förlossningenpå en planerad dag.
När förlossningen sedan startar kan det vara bra att kontakta en förlossningsavdelning direkt när värkarna börjar. Håll sedan kontakten med en barnmorska och rådgör om när det ärdags att åka in till förlossningen.
Det kan också vara bra att åka in till förlossningsavdelningen för en kontroll om man är osäker på hur långt förlossningen har kommit.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så vet du om barnet är på väg att komma
När och var ska jag söka vård?
Vad kan jag göra själv?
Var och hur föder jag om jag inte hinner till förlossningen?
Vad gör jag med barnet?
Hur lång tid brukar en förlossning ta?
Det brukar gå bra
Att prata med någon
Vilka brukar föda snabbt?
Att föda igen efter en snabb förlossning
Påverka och delta i din vård
Läs mer på 1177.se
Planerad hemförlossning
Planerad hemförlossning innebär att du väljer att föda barn hemma i stället för på sjukhus. Det finns barnmorskor som hjälper till vid hemförlossningar.
Att sköta ett nyfött barn
Här får du tips och råd om allt som kommer med en nyfödd. Läs och se filmer om matning, skötsel, säkerhet och om hur det kan vara att bli förälder.
Besvär efter förlossningen
När du har fött barn händer det mycket i kroppen. Det kan du känna av på olika sätt. Hormoner ändras och muskler och leder belastas på ett nytt sätt. Din kropp börjar ställa om sig efter graviditeten. Här kan du läsa om besvär som du kan få efter att du har fött barn.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.