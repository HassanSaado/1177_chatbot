Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Förflyttning
Hjälpmedel i hemmet
Hjälpmedel i hemmet
Det finns många olika typer av hjälpmedel som kan underlätta i hemmet om du har svårt att röra dig. Vanliga hjälpmedel är duschpallar, sängar som går att reglera, griptänger och hjälpmedel för att klä på sig.
Läs mer om hurdet går till att få ett hjälpmedel. Läs mer om andrahjälpmedel för rörelse.
Olika hjälpmedel i hemmet
Här följer beskrivningar av vanliga hjälpmedel i hemmet. De har delats in i några huvudgrupper.
Toa, bad och kroppsvård
I denna kategori ingår olika anpassningar för toaletter och badrum. För toalettstolen finns olika typer av armstöd, ryggstöd, förhöjningar och anpassade sitsar. Det finns även flyttbara toalettstolar, bäcken och kärl för att samla upp urin.
Det finns även speciella toalettpapperstänger för att hålla i toalettpapper och som underlättar vid torkning efter toalettbesök. Det finns också särskilda dusch- och lufttorkanordningar som kan monteras på toalettstolen.
Det finns flera olika hjälpmedel som kan underlätta när du ska duscha eller bada, till exempel antihalkmattor, duschstolar, badstolar, duschpallar och skötbord. Det finns också olika hjälpmedel som kan underlätta för dig att komma åt att tvätta dig över hela kroppen.
Det finns särskilda hjälpmedel för ansiktsvård, hudvård, hårvård och manikyr och pedikyr.
Kläder, skor och skydd
I denna kategori ingår olika typer av kläder och skor som är lätta att ta på och av. Det finns också åkpåsar som är anpassade för dig som använder rullstol och rullstolshandskar.
Det finns olika hjälpmedel för att klä av och på sig. I kategorin ingår skydd för kroppen som kan minska tryck, och skydd för huvud och höfter om du skulle ramla eller slå i något. Det finns även skydd mot vatten, till exempel för att skydda en gipsad arm när du duschar.
Det finns antihalkstrumpor och badskor för att förhindra att du halkar. Det finns också haklappar och skydd mot spill när du äter.
Hushållet
I kategorin hushållet ingår bland annat hjälpmedel för att bära och hjälpmedel för att laga mat och diska.
Äta och dricka
Här ingår speciella tallrikar, bestick, muggar och koppar för att du ska kunna äta och dricka. Du kan även få nutritionshjälpmedel som till exempel nutritionspumpar. Det finns också särskilda ätapparater som hjälper till att föra maten från tallriken till munnen.
Möbler, dynor och madrasser
I denna kategori finns bland annat särskilda möbler och anpassningar till möbler.
Här finns särskilda arbetsstolar med tillbehör för förflyttning och för att du ska kunna anpassa hur du sitter. Det finns även så kallade coxitstolar, där det går att justera höjden och vinkla sitsen på olika sätt. Det underlättar när du ska sätta dig eller resa dig.
Det finns så kallade modulära sittsystem. Det är en stolsram där olika typer av sittmoduler och olika tillbehör som nackstöd och bålstöd kan monteras. Det finns också särskilda ståstolar som kan fungera som stöd när du står upp. I denna kategori ingår även höga barnstolar och speciella golvsitsar för barn som underlättar lek på golvet.
Det finns speciella sängar och tillbehör till sängar som gör att höjden på sängen kan justeras. På vissa sängar kan du även justera liggställningen och fälla upp ryggen så att det blir lättare att resa sig upp. Det finns grindar som du kan montera på sängen så att du inte faller ur. Det finns också bågar som filtar och täcken i sängen kan vila på. Då undviker du att få tryck på kroppen när du ligger.
Det finns särskilda madrasser, sittdynor och kuddar för att förhindra att du får trycksår och för att du ska kunna sitta bekvämt till exempel i en rullstol. Det finns också speciella sitsar för att du lättare ska kunna resa dig upp eller sätta dig ner på en stol eller i sängen.
Det finns säkerhetsutrustning för att inte halka eller som skyddar om du faller ur sängen. Det finns också handtag och olika grepp. De kan monteras där det behövs, till exempel vid sängen eller på toaletten.
Greppa, öppna och nå
Här finns hjälpmedel för att öppna och stänga fönster och dörrar. Det finns hjälpmedel för att öppna förpackningar och förlängare som underlättar om du behöver nå saker.
Det finns olika hjälpmedel för att hjälpa till med eller ersätta handens grepp om saker och ting. Det finns hjälpmedel som hjälper till om du behöver bära föremål och det finns stativ som hjälper till att hålla föremål stadigt i position. Det finns också särskilda pinnar som du fäster på huvudet, om du inte har rörlighet i armar eller händer. De kan användas för att styra andra hjälpmedel, till exempel en dator.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika hjälpmedel i hemmet
Läs mer på 1177.se
Rörelsehjälpmedel
Det finns många olika typer av hjälpmedel som kan underlätta om du har nedsatt förmåga att röra dig. Vanliga hjälpmedel är käppar, rullatorer och rullstolar.
Bostadsanpassning
Du som har en funktionsnedsättning och har problem i din bostad kan söka bidrag för bostadsanpassning. Bidraget syftar till att ge dig möjlighet att fungera i din bostad.
Fritidshjälpmedel
Fritidshjälpmedel gör det lättare för dig som har en funktionsnedsättning att utöva olika fritidsaktiviteter, hobbys eller sporter. Det varierar mellan olika regioner vad som räknas som fritidshjälpmedel och vilket stöd du kan få för att låna eller köpa dessa.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.