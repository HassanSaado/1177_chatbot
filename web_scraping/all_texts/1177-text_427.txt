Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Lagar och bestämmelser
Lagar i vården
Patientlagen
Patientlagen
Patientlagen är en lag som finns för dig som är patient. I lagen beskrivs bland annat vilken information du ska få om din vård. Informationen ska hjälpa dig att vara med och bestämma. Det kan gälla val av vård, behandlingar och andra viktiga delar i din vård.
Du ska förstå informationen
Vårdpersonalen ska ge dig den information du behöver. Det gäller oavsett vem du är och vilken bakgrund du har. Det betyder till exempel att du kan behöva en tolk för att förstå hur en undersökning går till. Det kan också vara så att du behöver få informationen utskriven på papper.
Informationen ska vara anpassad för dig. Det är viktigt för att du ska kunna förstå och vara delaktig i din vård. Du väljer själv hur aktiv du vill vara och du har alltid en möjlighet att tala om vad du vill.
Ge samtycke
När du har förstått vilka alternativ och möjligheter du har kan du ge ditt samtycke, eller på något annat sätt uttrycka ett ja. Det gäller även dig som inte är myndig. Du kan också välja att säga nej till den vård du erbjuds. Även om du har gett din tillåtelse till en viss vård kan du ändra dig.
Barns rätt till delaktighet
Barnska också ha möjligheten att uttrycka sin åsikt. Ofta kan det ske tillsammans med dig som är barnets vårdnadshavare, men ju äldre barnet är desto viktigare är det att hen får varadelaktig i sin vård. Det är viktigt att också barnet förstår informationen för att kunna vara aktiv i vården och ta beslut.
Vad kan informationen handla om?
Du ska bland annat få följande information om din vård:
Du ska få information om din hälsa.
Du ska få veta vilka metoder som finns för undersökning, vård och behandling.
Du ska få veta vilkahjälpmedelsom finns.
Du ska få veta när du kan förvänta dig att få vård.
Du ska få information så att du förstår syftet med behandlingen och vården.
Du ska få veta vilka risker för komplikationer och biverkningar som finns.
Du ska få veta hur eftervården går till om du behöver sådan.
Du ska få veta vilka metoder det finns för att förebygga sjukdom eller skada.
Du ska avFörsäkringskassanfå veta mer om attsöka vård i ett EES-landeller i Schweiz.
Ibland kan det vara dinanärståendesom behöver få information om din vård. På grund avtystnadspliktenkan närstående bara bli informerade om du själv är med vid besöket eller har gett ditt tillstånd.
Du får den vård du behöver även om du inte kan ge ditt samtycke, till exempel om du har blivit medvetslös.
I filmen får du träffa Karin som vill sluta med sin epilepsimedicin. Hon är orolig för hur den påverkar henne på lång sikt. Läkaren lyssnar och berättar om vad det skulle innebära. Då kan Karin ta ett genomtänkt beslut om sina läkemedel.
I filmen får du träffa Karin som vill sluta med sin epilepsimedicin. Hon är orolig för hur den påverkar henne på lång sikt. Läkaren lyssnar och berättar om vad det skulle innebära. Då kan Karin ta ett genomtänkt beslut om sina läkemedel.
Välja öppenvård i hela landet
Öppenvård kallas all vård när du inte läggs in på en vårdavdelning.
Du ska få information om vilken vård din region kan erbjuda och om du kan få vården i en annan region.
Du kan alltid självvälja öppenvård var som helst i Sverige. Det betyder att du kan välja en vårdcentral eller en öppen specialistvårdsmottagning för undersökning eller behandling. Exempel på öppen specialistvård är operation avgrå starr, katarakt.
Det har ingen betydelse om vårdgivaren är offentlig eller privat så länge vården är finansierad av regionen.
Att välja att tillhöra en vårdcentralkallas för listning. Men du har alltid möjlighet att få vård på vilken vårdcentral du vill i hela Sverige. På en vårdcentral kan du även välja en fast läkarkontakt.
För attvårdgarantinska gälla måste du vara listad på den vårdcentral där du söker vård.
Du kan också välja högspecialiserad öppenvård vid ett regionsjukhus i en annan region. Högspecialiserad vård ges bara på vissa sjukhus till exempel vid uppföljning av en cancerbehandling.
Dina medicinska behov avgör
När du söker vård i en annan region är det dina medicinska behov som avgör när du får vård. Dina medicinska behov bedöms av läkaren. Du ska få öppenvård på samma villkor som alla de som är folkbokförda i den regionen. Det betyder till exempel att du betalar lika mycket ipatientavgiftsom alla andra som söker öppenvård. Du får själv betala resor och uppehälle när du väljer vård i en annan region.
Du omfattas inte avvårdgarantini den region du väljer om du kommer från en annan region.
Du kan behöva remiss
Ibland behövs enremisstill den öppna specialistvården. Du behöver då få en remiss från din vårdcentral eller annan specialistläkare. Det gäller oavsett om du söker öppen specialistvård i din hemregion eller i en annan region.
Ny medicinsk bedömning
Du kan begära att få enny medicinsk bedömningom du har en livshotande eller en särskilt allvarlig sjukdom eller skada. Då får du den nya medicinska bedömningen av en annan läkare än den du redan har. Den nya bedömningen kan ske antingen i din hemregion eller i en annan region.
Din region ska betala för resor och kostnader för uppehälle om den har godkänt att du ska få en ny medicinsk bedömning i en annan region.
Vill du på eget initiativ få en ny medicinsk bedömning i en annan region betalar du själv dina kostnader för resor och uppehälle.
Om du inte är nöjd
Det kan hända att du inte är nöjd med vården du har fått, eller du kanske har synpunkter. Då kan du kontakta den personal som gav dig vård eller gjorde en undersökning. Du ska få svar på dina klagomål så fort som möjligt.
I varje region finns också en patientnämnd som ska hjälpa dig om du inte är nöjd med vården. Patientnämnden kan till exempel hjälpa dig med att komma i kontakt med ansvarig vårdpersonal.
Läs mer om hur du kan klaga eller lämna synpunkter på vården.

Mer att läsa
Riksdagen - Patientlagen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Du ska förstå informationen
Välja öppenvård i hela landet
Ny medicinsk bedömning
Om du inte är nöjd
Läs mer på 1177.se
Så blir du delaktig i din vård
Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
Fast vårdkontakt - din hjälp i vård och omsorg
Är du sjuk och har många besök i vården kan du få hjälp av en person inom vården som hjälper dig med dina vårdkontakter. Det kallas för en fast vårdkontakt. Det är den personen du ska kontakta för att få veta vad som planeras i vården för dig.
Barns och vårdnadshavares rättigheter i vården
Som vårdnadshavare ska du vara delaktig och ha inflytande över ditt barns vård. Men även barnet ska vara delaktigt i sin vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.