Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Fysisk aktivitet och träning
Varför ska jag röra på mig?
Varför ska jag röra på mig?
All form av rörelse är bra för din hälsa på många sätt. Du blir piggare, starkare, orkar mer och sover bättre. Risken för sjukdomar och benbrott minskar också. Försök därför att få in mer rörelse i vardagen och undvik att sitta stilla i långa perioder.
Den här texten handlar om varför det är bra att röra på sig och vad som händer i kroppen när du rör på dig. Det är aldrig för sent att börja röra på sig mer. Alla märker skillnaden, oavsett ålder.
I textenVardagsmotion – rörelse i vardagenfår du tips om hur du kan göra för att röra på dig mer i vardagen. TextenBörja tränainnehåller tips om hur du gör för att komma i gång med träningen.
Många fördelar för hälsan när du rör på dig
Din kropp är byggd för att röra på sig. När du rör på dig händer det mycket i kroppen som gör att du får mer energi, blir piggare och starkare.
Utgå från dina egna förutsättningar. Rörelse behöver inte vara komplicerad eller intensiv. Hitta aktiviteter som du tycker om och kan göra regelbundet. Och byt gärna mellan olika aktiviteter.
All form av rörelse påverkar din kropp positivt
Att röra på sig är positivt för din hälsa, både fysiskt och psykiskt. Genom att röra dig regelbundet stärker du musklerna, vilka i sin tur skyddar skelettet och lederna. Du blir då mer rörlig i kroppen och får bättre balans. Risken för att du ska falla och skada dig blir då mindre.
Genom att röra på dig regelbundet kan du minska risken för flera sjukdomar. Här är några exempel:
hjärt-kärlsjukdomar
cancer
psykisk ohälsa.
Att röra på sig påverkar också vikten, blodfetterna, blodtrycket och blodsockret positivt.
Hjärnan påverkas positivt när du rör på dig
Fysisk aktivitet är även bra för hjärnan. När du regelbundet rör dig så att du får upp pulsen kan du påverkas positivt på flera olika sätt.
Här är några exempel:
Du blir gladare och piggare.
Du får bättre minne.
Du lär dig nya saker lättare.
Du får bättre koncentrationsförmåga.
Du upplever att du har mindre ont. Muskelcellerna börjar producera proteiner som sprids med blodet. Proteinerna är smärtstillande, piggar upp och motverkar stress och depression.
Du blir mindre stressad, sover bättre och orkar mera
När du rör på dig ökarblodcirkulationeni din kropp. Då kan kroppen lättare ta hand om sådant som kan vara skadligt, till exempel förhöjdastresshormoner som adrenalin och kortisol. Du mår bättre, upplever mindre stress och sover bättre.
Om du får upp pulsen regelbundet så ökar din kondition. Det är något som kan hjälpa dig orka mer i vardagen och om du tränar.
Rör på dig i vardagen
Det är bra att röra sig varje dag.
Undvik att sitta still - ta en rörelsepaus
Att sitta still i långa perioder är inte bra för kroppen, speciellt för den som inte får upp pulsen övrig tid. Därför är det viktigt att öka vardagsrörelsen om du sitter mycket. Ta flera korta rörelsepauser under dagen.
Rör på dig en halvtimme om dagen
Du behöver aktivera dig för att få positiva effekter på din hälsa och stärka dina muskler. Någon form av pulshöjande aktivitet en halvtimme om dagen räcker. Det behöver inte vara vid ett och samma tillfälle. En kvart två gånger varje dag eller flera fem-minuters-pass fungerar lika bra. En pulshöjande aktivitet betyder att det börjar kännas lite ansträngande.
Kom ihåg att varje steg räknas. Ett bra tempo är olika för olika människor.
Viktigt med återhämtning och vila
Att skapa en balans mellan arbete, träning, återhämtning och vila är viktigt för att du ska må bra. Det är särskilt viktigt när du har ett fysiskt aktivt yrke där du går, står eller lyfter under en stor del av din arbetsdag.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Många fördelar för hälsan när du rör på dig
Rör på dig i vardagen
Mer på 1177.se
Stavgång
Promenader är ett bra sätt att träna sin kondition. Genom att gå med stavar kan du träna din kondition ytterligare. Samtidigt stärker du dina muskler i överkroppen och ditt skelett.
Vardagsmotion – rörelse i vardagen
Att röra på dig mer kan göra att du mår bättre på flera olika sätt. Men det kan kännas svårt innan du har kommit i gång. Genom att få in lite rörelse i vardagen tar du ett första steg mot att börja träna.
Fysisk aktivitet och träning
Här kan du läsa om hur du på ett enkelt sätt kan träna och öka din fysiska aktivitet i vardagen. Du kan till exempel läsa om hur du tränar när du ligger i en säng. Du kan också se filmer som visar träningsprogram som du kan göra i ditt hem. Här kan du också läsa om ergonomi och om fysisk aktivitet på recept, FaR.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.