Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Undersökningar du kan göra själv
Så undersöker du brösten själv
Så undersöker du brösten själv
Det är vanligt att brösten har ojämnheter och är olika stora. Du lär dig hur de brukar kännas och se ut om du undersöker brösten regelbundet. Då är det lättare att upptäcka förändringar som du kan behöva söka vård för.
Hur undersöker jag brösten?
Filmen visar hur du undersöker brösten själv.
Filmen visar hur du undersöker brösten själv.
Du kan undersöka brösten för att se om de är förändrade och känna efter om det finns en ny knöl. Gör så här:
Ta av dig på överkroppen och ställ dig framför en spegel. Låt armarna hänga rakt ned eller sätt dem i midjan. Titta på brösten framifrån. Vrid överkroppen från sida till sida så att du även ser sidorna av brösten. Har brösten samma färg och form som de brukar ha?
Lyft armarna över huvudet och titta på brösten i spegeln. Följer brösten och bröstvårtorna med i rörelsen?
Vrid överkroppen från sida till sida med armarna över huvudet. Syns någon grop, indragning eller annan förändring?
Lägg ena handen bakom huvudet. Stryk lätt med raka fingrar utifrån bröstet och in mot bröstvårtan. Upprepa rörelsen runt hela bröstet.
Undersök genom att göra små cirkelrörelser i flera varv runt bröstet. Gör rörelserna med raka fingrar och ett lätt tryck.
Fortsätt med cirkelrörelserna ovanför bröstet.
Gör cirkelrörelser i armhålan.
Undersök det andra bröstet och armhålan på samma sätt.
Det kan vara lättare att känna igenom brösten om du först tvålar in dem eller smörjer med lotion.
Du kan stå eller ligga när du känner igenom brösten.
Kan jag undersöka brösten även om jag har implantat?
Ja.
Ska jag undersöka brösten även om jag är gravid eller ammar?
Ja. Men tänk på att brösten ofta är förändrade om du är gravid eller ammar.
När ska jag söka vård?
Se till att bli undersökt om bröstet eller bröstvårtan har ändrad färg, form eller någon annan förändring, till exempel:
En ny knöl.
En ny indragning eller grop.
En del av bröstet har hudporer som har blivit mer synliga än på övriga bröstet.
Bröstet har blivit rött eller har ett sår som inte läker.
Det kommer vätska ur bröstvårtan. Vätskan är brun, blodig eller klar.
Du kan vänta med att kontakta vården om du känner en ny knöl före mens. Känn efter igen när mensen är över och kontakta vården om knölen är kvar.
Var ska jag söka vård?
Kontakta envårdcentraleller den särskilda bröstmottagning som kan finnas på sjukhuset. Där kan det gå att få en besökstid utanremiss.
Många vårdcentraler och mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan en förändring bero på?
En nyknöl i brösteteller annan förändring kan ha många orsaker. Det är bara en läkare som utreder en förändring som kan avgöra om den är godartad eller om det ärbröstcancer. Det är därför du ska söka vård.
Behöver jag undersöka brösten om jag undersöks med mammografi?
Ja, undersök brösten själv även om du ser till att bli undersökt varje gång du kallas tillmammografi. De båda metoderna kompletterar varandra. Mammografi kan upptäcka cancer som inte går att känna med fingrarna men kan ibland missa en ny knöl som du själv kan upptäcka.
Hur ofta ska jag undersöka brösten själv?
Undersök brösten en gång i månaden på en dag som du bestämmer. För dig som har mens kan det vara lättast varje gång mensen är över. Då är brösten mjuka.
Första gången du känner igenom brösten är det för att lära dig hur de brukar kännas. Då har du något att jämföra med i fortsättningen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur undersöker jag brösten?
När ska jag söka vård?
Var ska jag söka vård?
Vad kan en förändring bero på?
Behöver jag undersöka brösten om jag undersöks med mammografi?
Hur ofta ska jag undersöka brösten själv?
Läs mer på 1177.se
Bröstcancer
Bröstcancer är den näst vanligaste cancerformen efter prostatacancer. Det finns flera typer av bröstcancer. De behandlas olika. Det går oftast att blir av med bröstcancer om sjukdomen upptäcks tidigt.
Knöl i bröstet
En knöl i bröstet kan bero på många saker som är ofarliga. Men ibland kan en knöl vara cancer. Därför ska du alltid låta en läkare undersöka en ny knöl. Risken för cancer är högre ju äldre du är.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.