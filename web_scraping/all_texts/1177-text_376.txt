Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av könsorgan och urinvägar
Omskuren penis
Omskuren penis
Förhuden sitter över penisens yttersta del, ollonet. Vid en omskärelse tas hela eller delar av förhuden bort. Det kan göras av medicinska skäl eller av kulturella och religiösa skäl.
Den här texten handlar om när förhuden opereras bort av religiösa och kulturella skäl. Omskärelse av medicinska skäl kan till exempel göras om barnet hartrång förhud.
Omskärelse av kvinnor,kvinnlig könsstympningär förbjudet i Sverige sedan 1982.
Vem får utföra operationen?
Det är bara läkare och personer med ett särskilt intyg från Inspektionen för vård och omsorg, IVO, som får operera bort förhuden på pojkar som är yngre än två månader. Barnet ska få smärtlindring oavsett ålder. Smärtlindringen ges av en läkare eller en sjuksköterska.
Barn som är äldre än två månader som ska bli omskurna får bara opereras av läkare.
Den som omskär en pojke utan att vara legitimerad läkare eller utan att ha särskilt tillstånd kan dömas till böter eller fängelse i upp till sex månader.
När och var ska jag söka vård
Kontakta genast envårdcentraleller enjouröppen mottagningom barnet får hög feber efter att ha blivit omskuren eller om hen får en blödning som inte går över. Om det är stängt, sök vård på en akutmottagning.
Ringtelefonnummer 1177om du vill ha sjukvårdsrådgivning och hjälp att bedöma symtom.
Komplikationer
Under det första dygnet efter operationen kan det blöda från förhuden eller kanten av operationssåret. Ofta går det att behandla själv med ett tryckförband. Under den första veckan efter operationen finns det också en liten risk för infektion i såret. En infektion kan ibland behöva behandlas med antibiotika.
Ollonet kan vara i ständig kontakt med urin och avföring hos nyfödda som har blivit omskurna. Det är därför viktigt att tvätta penisen noga med ljummet vatten.
Efter operationen är penisen ofta svullen, ibland i flera veckor.
Det är mycket ovanligt men urinrörsmynningen kan bli lite trängre av operationen. Då kan barnet få besvär med att kissa och kan behöva opereras för det.
Efter en omskärelse
Förhuden finns för att skydda ollonet, där huden är extra tunn och känslig. Ollonet får inte samma skydd från till exempel kläder om förhuden tas bort. Det gör att huden på ollonet med tiden blir lite tjockare och mindre känslig.
Det kan innebära att det tar längre tid innan man får orgasm och utlösning, något som vissa upplever som något bra. Medan andra kan tycka att det tar för lång tid att få orgasm och utlösning.
Kan man få tillbaka förhuden?
Nej, förhuden växer inte tillbaka efter en omskärelse. Det går heller inte att operera tillbaka förhuden.
Vad kostar operationen?
Du som är myndig och vill operera bort din förhud av religiösa eller kulturella skäl får själv betala för operationen. Det kan kosta olika i olika regioner.
En del regioner utför bara förhudsoperationer om de är medicinskt motiverade, till exempel vidtrång förhud. Du som vill operera dig av religiösa eller kulturella skäl kan dåsöka vård i en annan region. Du kan också kontakta en helt privat kirurgmottagning eller urologmottagning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vem får utföra operationen?
När och var ska jag söka vård
Komplikationer
Efter en omskärelse
Kan man få tillbaka förhuden?
Vad kostar operationen?
Mer på 1177.se
Trång förhud hos barn
Att ha trång förhud innebär att inte kunna dra tillbaka förhuden över ollonet. Oftast behövs ingen behandling eftersom förhuden vanligtvis kan dras tillbaka då barnet kommer i puberteten.
Så fungerar det manliga könsorganet
Det manliga könsorganet består av flera olika delar. Några sitter utanpå kroppen och en del sitter inuti kroppen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.