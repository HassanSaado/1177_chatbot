Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Avbruten graviditet
Abort
Abort
Abort betyder att avbryta en graviditet. I Sverige har vi fri abort enligt lagen och den som är gravid bestämmer själv om abort. Det finns olika sätt att göra abort. Graviditeten avbryts antingen med hjälp av tabletter eller genom en operation.
Alla som gör abort har olika skäl. Det spelar ingen roll vilken orsak som ligger bakom beslutet, alla har lika mycket rätt till abort. Rätten till abort finns beskriven iabortlagen.
Den här texten finns också pålätt svenskasamtöversatt tillflera språk.
Boka en tid
Ta kontakt med en abortmottagning eller en gynekologisk mottagning om du är gravid och funderar på abort. Där får du tid för en undersökning för att kontrollera hur länge du har varit gravid. Ni pratar även om vilken abortmetod som är bäst för dig.Hur förberedelserna går till beror sedan på vilken abortmetod som ska användas.
Du som är gravid bestämmer
Det är alltid du som är gravid som bestämmer om du vill göra abort eller inte, det står iabortlagen. Du har också rätt att ändra dig när som helst före själva aborten. Det kan vara bra att prata med den som du har blivit gravid tillsammans med om hur du vill göra. Det är också bra att fatta ett gemensamt beslut om det går. Men ibland går inte det och då bestämmer du som är gravid.
Du som inte får bestämma
Enligt lagen är det alltid personen som har fostret i sin kropp som får bestämma om en abort. Att inte få vara med och bestämma om en abort kan kännas jobbigt. Du kan ha starka känslor om aborten. Du har rätt att prata om dina känslor och få samtalsstöd. Läs mer nedan under rubriken samtalsstöd.
När går det att göra abort?
En graviditet räknas från senaste mensens första dag, inte från själva befruktningstillfället. Fram till och med den 18:e graviditetsveckan har du rätt att göra abort utan att behöva berätta för någon varför du vill göra det.
Efter den 18:e graviditetsveckan måste Socialstyrelsen ge tillstånd för abort. Då måste det finnas särskilda skäl till aborten. Exempel på skäl kan vara att du har problem med alkohol eller droger, att du mår psykiskt dåligt eller att fostret inte utvecklas som det ska. Ålder kan också vara ett särskilt skäl. Vårdpersonalen hjälper dig att söka tillstånd.
Socialstyrelsen får inte ge tillstånd till abort om fostret kan överleva utanför den gravidas kropp. Därför räknas 21 hela veckor och sex dagar in i graviditeten som sista dagen för abort.
Så går en abort till
En abort kan göras på olika sätt.
Medicinsk abort
Medicinsk abort är den vanligaste metoden. Metoden går att använda under hela den period då abort är tillåten.Den medicinska aborten påbörjas på abortmottagningen. Du får ett läkemedel som startar aborten. Sedan får du gå hem. En del kan få en blödning efter den första tabletten, det gör i så fall inget.
Någon dag senare får du komma tillbaka till mottagningen. Där får du ett läkemedel som gör att livmodern får sammandragningar. Läkemedlet kan tas på olika sätt. Du kan föra in det i slidan. Du kan också svälja det eller lägga det under tungan. Vårdpersonalen berättar hur du ska göra.
Du stannar sedan kvar på mottagningen och efter några timmar kommer det en blödning med klumpar och graviditeten stöts ut. Det kan göra ont, men i så fall får du smärtlindring. Senare samma dag kan du åka hem.
Ibland kan du få ta den andra omgången tabletter hemma, en så kallad hemabort. Det är en rekommendation att du har någon hos dig när du gör hemaborten.
Efter aborten är det vanligt att blöda i cirka två veckor. I början är blödningen ungefär som en mens eller kanske lite mer, sedan avtar den. En del kan blöda längre. Huvudsaken är att blödningen minskar med tiden.
Oftast får du med dig ettgraviditetstesthem, som du kan göra efter 3 – 4 veckor.
Kirurgisk abort
Kirurgisk abort kan användas till graviditetsvecka 12 eller 13, men oftast inte under väldigt tidig graviditet. Det är en operation. Ibland får man först ett läkemedel som mjukar upp livmoderhalsen. Läkemedlet kan tas på olika sätt. Det finns sådant som du för in i slidan, eller sådant som du lägger under tungan.
Sedan blir du nersövd och läkaren för in ett instrument i livmodern, instrumentet är kopplat till en sug. Försiktigt sugs foster och moderkaka ut ur livmodern. Själva ingreppet brukar gå ganska fort.
Efteråt får du stanna kvar på mottagningen i några timmar för att vila. Efter en kirurgisk abort blöder du vanligtvis mindre än efter en medicinsk abort.
Sen abort
Efter vecka 12 eller 13 görs aborter alltid med medicinsk metod, men då är aborten mer långdragen och du får stanna längre på mottagningen. Det är olika hur lång tid aborten tar, men de flesta får åka hem samma dag. Ibland måste läkaren avsluta med enskrapningav livmodern, ifall det finns kvar rester av moderkakan.
Preventivmedel
I samband med aborten får du prata med en barnmorska om preventivmedel. Du kan få boka in besök för att sätta in en spiral eller en p-stav. Du kan också få recept på p-piller och instruktioner om när de ska tas efter aborten. Läs mer omskydd mot graviditet.
Abort när du är under 18 år
Även om du är under 18 år är det du själv som bestämmer om du vill göra abort. Personalen på abortmottagningen hartystnadspliktoch får inte berätta för någon om ditt besök. Men om du är under 18 år brukar personalen föreslå att någon vuxen hemma får veta att du ska göra en abort. Det kan vara bra med någon som kan vara ett stöd både före och efter aborten.
Går det inte att berätta hemma att du ska göra en abort kan du kanske berätta det för någon annan vuxen som du litar på. Det kan vara en släkting eller någon annan närstående, eller en kurator eller en skolsköterska. Ju närmare 18 år du är ju mindre har de vuxna som ansvarar för dig rätt att få veta om dina kontakter med vården.
Att göra abort ska inte innebära att du försätts i en situation där du kan råka illa ut. Men i vissa situationer händer det att vårdpersonalen måste ta kontakt med någon vuxen som ansvarar för dig, exempelvis om du hamnat i en situation där du kan fara illa. De kan också behöva göra enanmälantill Socialtjänsten för att du ska få hjälp. I så fall får du alltid själv veta det först.
Så mår du efter aborten
Efter en abort kan du leva som vanligt, men det kan vara skönt att vila någon dag. De första dagarna kan du ha litet ont, ungefär som mensvärk. Veckorna efter aborten är det vanligt att blöda ungefär som en mens eller kanske lite mer. Hur länge det kommer blod skiljer sig från person till person. Blödningsmängden beror också på vilken typ av abort du har gått igenom.
Mensen brukar ofta komma tillbaka efter 4 till 6 veckor. Ofta är den första mensen efter aborten rikligare än vanligt.
Samtalsstöd före och efter abort
Oavsett varför du gör abort och avsett om beslutet var lätt eller svårt kan det vara skönt att få hjälp att reda ut tankarna. Du kan ha ett behov av att prata och få stöd både när du står inför beslutet om abort, och i efterhand när aborten är genomförd. Det gäller även dig som varit delaktig till graviditeten.
En del som genomgår en abort känner sig nedstämda efter behandlingen. En del blir lättade. Ibland växlar känslorna. Känslorna kan också komma en tid efteråt.
Många får stöd av någon närstående, men du kan också få samtalsstöd genom vården. Ibland kan det kännas skönt att få tala med någon som är van vid den här typen av funderingar. Det kan till exempel vara en kurator eller psykolog på abortmottagningen eller en barnmorska på en barnmorskemottagning.
Du kan boka en tid för samtalsstöd genom abortmottagningen. Rådgivningen är kostnadsfri. Du kan få samtalsstöd även om det har gått lång tid sedan aborten.
Komplikationer
En abort gör inte att det blir svårare att bli gravid. Den ökar inte heller risken för missfall i framtiden.
Risk för infektion
Det finns en ökad risk för infektion i livmodern efter en abort, även om det är ovanligt.
För att minska infektionsrisken finns det några saker du bör undvika så länge du blöder eller har bruna flytningar:
Undvik samlag i slidan.
Undvik tampong eller menskopp.
Undvik att bada, men duscha går bra.
Vid en infektion är vanligt att du får ett eller flera av följande symtom:
Feber över 38 grader.
Ont i nedre delen av magen. Det känns ömt om du trycker på magen.
Flytningar som luktar illa.
Söka vård
Sök vård på en akutmottagning eller en gynekologisk akutmottagning om du tror att du har infektion i livmodern.
Du kan alltid ringa och få sjukvårdsrådgivning på telefonnummer 1177.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Mer på andra webbplatser
UMO - abort
RFSU - Filmer om kropp och sexualitet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Boka en tid
Du som är gravid bestämmer
Du som inte får bestämma
När går det att göra abort?
Så går en abort till
Preventivmedel
Abort när du är under 18 år
Så mår du efter aborten
Samtalsstöd före och efter abort
Komplikationer
Påverka och delta i din vård
Mer på 1177.se
Gynekologisk undersökning
Det kan finnas olika anledningar till en gynekologisk undersökning. Till exempel om du har besvär från underlivet, om du är gravid eller om du ska lämna prov för HPV och cellförändringar. Du får sitta i en särskild stol när barnmorskan eller läkaren gör undersökningen.
Lokalbedövning
Lokalbedövning innebär att en mindre del av kroppen bedövas, till exempel inför en  undersökning eller behandling som gör ont.
Narkos
Narkos innebär att du inför en operation eller undersökning blir sövd med hjälp av läkemedel. Därför kallas narkos ibland också för sövning. Den djupa sömnen tillsammans med smärtstillande läkemedel gör att du slipper ha ont och ta del av det som händer under operationen eller undersökningen.
Ultraljudsundersökning vid graviditet
Vid en ultraljudsundersökning granskas fostret på rörliga bilder. Det är en form av fosterdiagnostik. Fosterdiagnostik innebär att sjukvården bedömer barnets hälsotillstånd redan innan barnet har fötts. Alla gravida erbjuds ett ultraljud mellan vecka 18 och 20. Ljudvågorna påverkar inte barnet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.