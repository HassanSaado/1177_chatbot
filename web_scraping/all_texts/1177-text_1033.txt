Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
P-ring
P-ring
P-ring är ett preventivmedel som du själv sätter in i slidan. P-ringen är gjord av mjuk, genomskinlig plast och är cirka fem centimeter i diameter. P-ring ger ett effektivt skydd mot graviditet när den används på rätt sätt.
P-ringen innehåller två olika hormon, östrogen och gestagen. Det är samma hormoner som i p-piller och p-plåster. P-ringen gör så att du inte får någon ägglossning.
P-ringen påverkar sekretet i livmoderhalsen så att det blir segt och tjockt. Då blir det svårt för spermier att komma in i livmodern. Slemhinnan inne i livmodern blir tunn och kan därför inte ta emot ett befruktat ägg.
P-ring skyddar inte motkönssjukdomar.
Så får du en p-ring
Du kan kontakta enbarnmorskemottagningeller engynekologför att få hjälp. Du kan också kontakta enungdomsmottagning. Dit kan du oftast gå ända tills du fyller 26 år men det kan variera beroende på var du bor.
Vid besöket kommer du bland annat att få svara på frågor om din hälsa och din mens. Du får svara på frågor om någon i din närmsta genetiska släkt har haft blodpropp, det kan vara din mamma, din pappa eller ett syskon. Den du träffar kommer att mäta ditt blodtryck. Ibland får du även väga och mäta dig.
Vad kostar p-ring?
Kostnaden kan skilja sig beroende på var du bor.
De flesta preventivmedel är gratis för dig som är under 21. Det gäller i hela landet. I en del regioner är det gratis eller billigare med preventivmedel ända tills du fyller 26 år. Kolla vad som gäller där du bor.
Du får ett recept
Du får ett recept för att hämta ut din p-ring. Oftast skickas receptet elektroniskt direkt till ett apotek. På apoteket behöver du visa legitimation.
Det är vanligt att få ett recept på tre månader första gången. Inom den tiden får du komma på ett återbesök till den mottagning du varit på och stämma av hur det fungerar för dig. Därefter kan du få ett recept som räcker ett år om allt fungerar som det ska.
Det finns flera p-ringar i varje förpackning. Det är viktigt att du bokar en tid för att förnya ditt recept innan du använt alla. I samband med det besöket kommer vårdpersonalen att ta blodtryck på dig. Du behöver förnya receptet en gång per år om du vill fortsätta med p-ring.
Börja på en gång
Börja med din p-ring med en gång, oavsett om du har mens eller inte. Det tar sju dagar innan du är skyddad mot graviditet. Du är däremot skyddad redan från den första dagen om du sätter in den på mensens första dag.
Så använder du en p-ring
Du sätter in p-ringen i slidan, ungefär på samma sätt som du sätter in en tampong. När p-ringen väl är på plats känns den inte, inte heller när du har samlag. Den avger hela tiden hormoner som går direkt ut i kroppen. Det gör att kroppen får ett jämt upptag av hormoner.
Byt p-ring efter tre veckor
P-ringen ska sitta i slidan i tre veckor. Sedan tar du ut p-ringen. Under den tiden får du en mensliknande blödning. Du är skyddad mot graviditet även de dagar du inte har någon p-ring.
Du kan sätta in en ny p-ring när det gått 4 dagar sedan du tog ut den förra p-ringen. Du måste sätta in den nya ringen senast innan det har gått 7 dagar. Du kan själv välja när du vill sätta in p-ringen under de dagarna. Du kan sätta in en ny p-ring även om du fortfarande blöder.
Du kan skjuta upp blödningar
Du kan skjuta upp de mensliknande blödningarna genom att sätta in en ny p-ring så länge du vill, eller tills du börjar blöda ändå. När du börjar blöda ska du ta ut p-ringen och vara utan den i 4–7 dagar, på samma sätt som när du byter p-ring.
Att använda p-ring så här är inte farligt och gör att du slipper blöda så ofta.
Du kan få så kallade mellanblödningar om du skjuter på blödningarna när du precis har börjat med P-ring.
Om du har glömt att sätta in p-ringen
Du kan inte vara säker på att du är skyddad mot graviditet om du missar att sätta i din p-ring när det gått sju dagar. Då ska du förutom att sätta in p-ringen också skydda dig på något annat sätt under den följande veckan. Du kan till exempel användakondom.
Det är bra att ta ettakut-p-pillerom du har haft samlag dygnen innan du missade att sätta in p-ringen. Spermier kan nämligen överleva i livmodern och äggledarna i några dagar. Kontakta en barnmorska om du behöver ta ett akut-p-piller och använder p-ring.
Det finns appar som du kan ladda ner till mobilen som har både påminnelser och information om vad du ska göra om du har glömt att sätta in p-ringen.
Om du behöver ta ut ringen av någon annan anledning
Det bästa är att ha p-ringen inne hela tiden under de tre veckor som den ska vara inne. Om du behöver ta ut den kan du vara utan din p-ring i max tre timmar per dygn.
Du kan inte längre vara säker på att du är skyddad mot graviditet om du är utan p-ring i mer än tre timmar.
Hur slutar jag med p-ring?
Använd klart den p-ring som du har och sätt inte in någon ny, om du vill sluta med p-ring. Det går bra ta ut den när som helst, men då kan du få lite oregelbundna blödningar. Det är viktigt att du direkt börjar använda något annat skydd mot graviditet om du inte vill bli gravid.
Det är olika hur snabbt mensen kommer efter att du har slutat med p-ring. En del får regelbunden mens direkt. För andra kan det ta flera månader. Det vanligaste är att mensen kommer tillbaka efter en till två månader.
När passar p-ring?
P-ring kan vara praktiskt eftersom du bara behöver tänka på att sätta i en ny ring en gång i månaden
Fördelar med p-ring
P-ring skyddar mot graviditet även om du skulle kräkas eller få diarré.
P-ring gör ofta att blödningarna minskar, blir mer regelbundna och att du inte får lika ont.
Du kan ta hjälp av p-ringen för att skjuta på blödningarna om du vill vara blödningsfri.
När passar inte p-ring?
Du känner inte av ringen när den väl sitter på plats, men p-ring passar inte om du tycker det känns konstigt eller obehagligt att veta att du har något i kroppen.
P-ringen innehåller östrogen som kan ge en liten ökad risk för blodpropp. Risken är som högst under de första tre till sex månaderna. Därefter sjunker risken till nästan samma nivå som om du inte har ett preventivmedel med östrogen.
Risken för blodpropp ökar om något av följande stämmer in på dig:
du själv har haft en blodpropp tidigare.
någon av dina genetiska föräldrar eller syskon har haft en blodpropp
Du rekommenderas att välja något östrogenfritt skydd mot graviditet, till exempelp-stav, hormonspiral och kopparspiralellermellanpiller och minipillerom något av detta stämmer in på dig.
Berätta även för den som skriver ut din p-ring om du eller någon av dina genetiska föräldrar eller syskon har haft stroke eller hjärtinfarkt eftersom det också kan påverka.
Du ska också undvika p-ring om något av följande stämmer in på dig
du harmigränmed så kallad aura.
du är över 35 år och röker.
du har en kraftig övervikt.
P-ring ska inte användas under de första sex veckorna efter att du fött barn. Det beror på att det då finns en ökad risk för blodpropp. Därefter går det bra att använda p-ring oavsett om du ammar eller inte.
Nackdelar med p-ring
P-ring skyddar inte motkönssjukdomar.
Biverkningar
Alla preventivmedel som innehåller hormoner påverkar kroppen och ofta behöver man lite tid att vänja sig. När du just börjat med p-ring är det därför vanligt att få bröstspänningar, mellanblödningar och må lite illa. En del får ont i huvudet, akne eller känner sig nedstämda.
Du kan pröva någon annan typ av skydd om besvären inte har gått över efter två till tre månader. Prata med din barnmorska för att ta reda på vad som skulle passa dig bättre.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så får du en p-ring
Så använder du en p-ring
Hur slutar jag med p-ring?
När passar p-ring?
När passar inte p-ring?
Biverkningar
Du ska förstå informationen
Fråga om läkemedel
Mer på 1177.se
Skydd mot graviditet
Det finns olika sätt att skydda sig mot oönskad graviditet. Kondom och femidom är de enda metoderna som också skyddar mot könssjukdomar.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.