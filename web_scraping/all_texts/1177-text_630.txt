Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Näsa och luktsinne
Nedsatt luktsinne och smaksinne
Nedsatt luktsinne och smaksinne
Nedsatt luktsinne och smaksinne beror oftast på nästäppa eller svullen slemhinna i näsan. Det kan också bero på en skada på en nerv eller på hjärnan. En infektion med covid-19 ger också ofta nedsatt luktsinne och smaksinne.
Det du upplever som smak uppfattas till största delen av luktsinnet. Därför brukar nedsatt luktsinne även innebära att du får nedsatt smaksinne.
Vad kan nedsatt luktsinne och smaksinne bero på?
De vanligaste orsakerna är attnäsan är täpptoch att slemhinnan är svullen. Det beror ofta på enförkylningellerallergi, men ibland finns det ingen tydlig orsak. Svullen slemhinna i näsan och nästäppa som inte beror på förkylning eller allergi kallas förvasomotorisk rinit.
Här är fler exempel på vad som kan orsaka nedsatt luktsinne och smaksinne:
virusinfektioner, som till exempelcovid-19ellerinfluensa
vissa läkemedel
rökning
skador på nerver eller på hjärnan.
Luktsinnet och smaksinnet kan också förändras med åldern.
Går besvären över?
Oftast kommer luktsinnet och smaksinnet tillbaka efter en förkylning eller en virusinfektion, även om det kan ta lång tid ibland. Ibland blir besvären bestående, men det är ovanligt.
När orsaken är en skada på hjärnan är det stor risk att luktsinnet och smaksinnet inte kommer tillbaka.
Stanna hemma om du är sjuk
Stanna hemma om du är sjuk. Läs mer om vad du kan göra för attminska risken att du själv och andra ska smittas.
När och var ska jag söka vård?
Kontakta envårdcentralom du har haft besvär med nedsatt luktsinne och smaksinne längre än en månad. Många mottagningar kan du kontakta genom att logga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Kontakta genast en vårdcentral eller enjouröppen mottagningom du har fått ett slag mot huvudet och har svårt att känna lukt eller smak. Om det inte går eller är stängt, sök vård på en akutmottagning.
Vad kan jag göra själv?
Det finns mycket du kan göra själv om du är täppt i näsan. Du kan använda avsvällande nässprej mot nästäppa om du är förkyld. Den kan du köpa receptfritt på apotek. Använd nässprej enligt anvisningarna på förpackningen och i högst tio dagar. Långvarig användning av nässprej kan ge en nästäppa som är svår att bli av med.
Du kan också pröva receptfri nässprej med kortison. Den minskar inflammationer i slemhinnan i näsan och kan användas i mer än tio dagar.
Du kan pröva receptfria läkemedel mot allergi om du misstänker att besvären beror på det.
Sluta röka
Att sluta röka är bra för hälsan på många andra sätt också. Läs mer omhjälp för att sluta röka.
Träna ditt luktsinne
Du som har haft besvär en längre tid kan försöka träna ditt luktsinne. Genom att träna luktsinnet kan du också fortare bli bra efter en infektion som till exempel covid-19.
Du tränar genom att lukta på saker som du har hemma. Det kan till exempel vara kaffe, vanilj, kardemumma eller senap. Lukta några gånger på varje sak. Upprepa flera gånger om dagen.
Undersökningar och utredningar
Ibland kan det behövas en utredning för att ta reda på vad besvären beror på.
Då undersöker läkaren din näsa för att ta reda på om det finns något som förhindrar luften att passera upp till luktcellerna. Det kan till exempel bero på att slemhinnorna i näsan är svullna.
Du kan också få genomgå enallergiutredningför att se om besvären beror på någon typ av allergi.
Det kan hända att du behöver utredas vidare. Du kan då få en remiss till en läkare som är specialist på hjärnans och nervsystemets sjukdomar eller på sjukdomar i öronen, näsan och halsen.
Behandling
Behandlingen beror på vad som har orsakat besvären. En svullen slemhinna i näsan kan oftast behandlas med kortisonsprej.
Besvär som beror på allergi brukar gå över om du får behandling mot allergin.
När nedsatt lukt- och smaksinne beror på åldersförändringar eller på en nerv- eller hjärnskada finns det ingen behandling som hjälper. Då handlar det mer om att lära sig att hantera den nya situationen.
Att leva med nedsatt lukt- och smaksinne
När luktsinnet eller smaksinnet inte kommer tillbaka kan det påverka livet mycket. Ett nedsatt luktsinne göra dig osäker i flera situationer.
En del kan känna sig osäkra på om de till exempel luktar svett eller har använt för mycket parfym. Andra kan känna sig oroliga över att inte upptäcka om det till exempel brinner, eftersom de inte kan känna lukten av brandrök. Det är också vanligt att sakna eller känna sorg över att inte kunna känna smaker och lukter längre.
Hantera den nya situationen
Det finns olika sätt att lära sig hantera den nya situationen på. Du kan till exempel använda andra sinnen för att komma ihåg hur maten smakade och luktade före försämringen. Det kan till exempel vara syn och känsel. På så sätt kan du träna upp ditt minne av olika dofter och smaker.
När du saknar en viss doft eller smak kan du be en närstående att beskriva den för dig.
Du som behöver stöd
Du som behöver stöd i din nya situation kan prata med till exempel en psykolog eller kurator. Du kan vända dig till vårdcentralen för att få kontakt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Mer på 1177.se
Så fungerar luktsinnet och smaksinnet
Kommer smak- och luktsinnet tillbaka efter min hjärnskakning?
Näspolyper
Mer på andra webbplatser
Hjärnskadeförbundet Hjärnkraft
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan nedsatt luktsinne och smaksinne bero på?
Går besvären över?
Stanna hemma om du är sjuk
När och var ska jag söka vård?
Vad kan jag göra själv?
Undersökningar och utredningar
Behandling
Att leva med nedsatt lukt- och smaksinne
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.