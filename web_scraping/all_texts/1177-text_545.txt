Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Tarmbesvär
Spolmask
Spolmask
Spolmask är en parasit som lever i tarmen. Den är ovanlig i Sverige. Smitta sker oftast utomlands, i områden där vattnet kan vara förorenat. Med läkemedel dör spolmasken och försvinner ur kroppen efter ett par dagar.
Spolmasken påminner om en daggmask och är ofta 10–30 centimeter lång. Färgen kan vara ljusbrun till vit. Spolmask smittar inte från person till person.
Symtom
En lindrig infektion ger oftast inga symtom, utan masken upptäcks vanligtvis i bajset. Du eller barnet kan också få upp spolmask genom munnen, om du kräks eller hostar kraftigt.
Ibland kan du eller barnet få ont i magen av spolmask. Ett barn kan också bli trött och inte vilja äta.
Vid en kraftig infektion kan du eller barnet få följande symtom, även om det är ovanligt:
Mycket ont i magen ochtarmvred.
Hosta och andningsbesvär.
Gulsot, då blir huden gulaktig och kliar.
Du kan också få näringsbrist vid en kraftig infektion. Tecken på näringsbrist är bland att man blir trött, matt och nedstämd. Ett barn med näringsbrist växer inte som hen ska.
När och var ska jag söka vård?
Kontakta envårdcentralom du tror att du eller barnet har spolmask. Många mottagningar kan du kontakta genom attlogga in.
Kontakta envårdcentraleller enjouröppen mottagningså snart det går om tror att du eller barnet har en kraftig infektion av spolmask. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
Det kan räcka med att beskriva masken, om du har sett den i bajset eller fått upp den när du har hostat eller kräkts. Ta gärna en bild på masken och har du möjlighet kan du ta med den till läkaren. Den skickas då för att undersökas i mikroskop.
Du eller barnet kan annars få lämna prov på bajset, så kallat avföringsprov. Provet undersöks i mikroskop för att se om det finns maskägg.
Ibland behövs också ettblodprov. Det är för att se om det finns en särskild sorts vita blodkroppar i blodet, vilket kan vara ett tecken på kroppens reaktion mot larverna.
Spolmasken utvecklas från ägg till larver till maskar. Läs mer om spolmaskens olika utvecklingsstadier i kapitlet Hur smittar spolmask?
Behandling
Behandlingen består av ett läkemedel som innehåller det verksamma ämnet mebendazol. Du som är gravid behöver kontakta en läkare för att få veta om du kan använda läkemedel med mebendazol.
Läkemedel med mebendazol finns att köpa receptfritt som tabletter eller i flytande form. Både vuxna och barn över två år behandlas med läkemedlet. Biverkningar är ovanliga. Efter ett par dagars behandling har alla larver och maskar försvunnit.
Kan barn gå till förskola eller skola?
Barn som har spolmask behöver inte vara hemma från förskola eller skola, om barnet mår bra. Spolmask smittar inte från person till person.
Hur smittar spolmask?
Spolmask sprids främst i områden där det saknas fungerande system för avlopp och vattenrening, eller där man gödslar med avföring. De flesta infektioner med spolmask i Sverige kommer från ägg som man har fått i sig utomlands.
Sprids genom förorenat vatten och dåligt sköljda matprodukter
Masken sprids genom att man får i sig äggen genom munnen. Det kan vara att du eller barnet har druckit förorenat vatten eller ätit exempelvis dåligt sköljda grönsaker. Äggen kläcks i tunntarmen till larver. De tar sig igenom tarmväggen och in i blodbanan.
Med hjälp av blodet kommer larverna till lungorna. När de är i lungorna kan du få hosta och svårt att andas.
Från lungorna tar de sig till matstrupen genom luftstrupen och struphuvudet. På så sätt hamnar larverna i magsäcken och tarmarna igen, där de utvecklas till vuxna maskar.
Läs mer om hurluftvägar och lungor fungerar här.
Spolmasken kan leva länge i tarmen
Det tar upp till åtta veckor från att du har fått i dig ägg till att spolmasken har blivit en vuxen mask i tarmen.
En fullvuxen spolmask kan leva i ett till två år i tarmen. Varje dag producerar den många ägg som kommer ut med bajset. Äggen mognar i naturen efter ungefär två veckor och kan sedan leva och spridas under lång tid.
Katter och hundar kan ha spolmask
Det finns en form av spolmask som infekterar katter och hundar. Det är ovanligt, men du kan få lunginflammation om du får i dig ägg från sådan spolmask. Det beror på att äggen utvecklas till larver, som tar sig till lungorna. Larverna kan däremot inte utvecklas till vuxna maskar i tarmen hos människor.
Hur kan jag förebygga?
Var noggrann med vad du äter och dricker, om du reser till områden där vattnet kan vara förorenat.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Hur smittar spolmask?
Hur kan jag förebygga?
Påverka och delta i din vård
Läs mer på 1177.se
Patientlagen
I patientlagen beskrivs bland annat vilken information du ska få om din vård.
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.