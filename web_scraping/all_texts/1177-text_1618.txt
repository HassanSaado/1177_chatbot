Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Att välja vårdmottagning
Sök vård på rätt mottagning
Sök vård på rätt mottagning
Det finns många olika slags mottagningar där du kan söka vård. Den här texten beskriver de vanligaste. Här får du också veta vilken mottagning som passar bäst beroende på vad du har för besvär eller behov.
Vilka mottagningar som finns och vad de kallas kan vara olika på olika ställen i landet. I tjänstenHitta vårdfinns kontaktuppgifter till vårdmottagningar i hela landet.
Ibland behöver du inte söka vård
Det är inte alla sjukdomar och besvär som kräver sjukvård. Ibland kan du behandla dig själv hemma. Här på1177.sekan du läsa mer om många sjukdomar och symtom och vad du kan göra själv.
Du kan alltid ringa 1177
Du kan ringa telefonnummer 1177 för att fåsjukvårdsrådgivning, om du är osäker på när du ska söka vård. Då hjälper en sjuksköterska till med att bedöma dina besvär. Du kan också få råd om vad du kan göra själv och råd om var du kan söka hjälp.
Du kan ringa telefonnummer 1177 dygnet runt.
Vårdcentralen
En vårdcentral kan också kallas husläkarmottagning, familjeläkarmottagning, hälsocentral, hälsovårdscentral eller distriktsläkarmottagning.
Det är nästan alltid på vårdcentralen du ska söka vård när du är sjuk eller har något besvär. Vårdcentralen har ofta en egen sjukvårdsrådgivning som du kan ringa till.
På vårdcentralen kan du till exempel få hjälp med detta:
akuta sjukdomar, skador och besvär
psykisk ohälsa
kontroll av kroniska sjukdomar
fysioterapi och rehabilitering.
På vårdcentralen kan du även få hjälp med att förebygga sjukdom. Här är exempel på vad du kan få:
vaccinationer
kostrådgivning och hjälp med att gå ner i vikt
fysisk aktivitet på recept
hjälp attsluta rökaellerdricka alkohol.
Du får enremisstill en specialistmottagning om det behövs.
Här hittar duvårdcentraler.
Öppettider och kontakt
En vårdcentral har öppet på dagtid under vardagarna. Du kan söka direkt om det är bråttom, till exempel om du har ett sår som blöder. Annars är det oftast bäst att ringa först.
Hos många vårdcentraler kan du boka tid genom attlogga in. På vissa vårdcentraler kan du komma mellan vissa klockslag utan att ha bokat en tid.
Det brukar också gå att få rådgivning på telefon eller genom att logga in och kontakta mottagningen.
Ibland kan vårdcentralen ordna med hembesök.
Jouröppen mottagning
En del vårdcentraler har en jouröppen mottagning för att ta emot akuta besvär även på kvällar, helger och ibland nätter. Du behöver oftast ringa först och boka tid. På en del håll i landet finns jourverksamheten på särskilda jourmottagningar, närakuter eller på sjukhusets akutmottagning.
Du söker till den jouröppna mottagningen om du har besvär som inte kan vänta. Gäller det livshotande tillstånd ska du i stället åka till en akutmottagning på ett sjukhus eller ringa 112.
Här kan du söka efterjouröppna mottagningar.
Akutmottagning
Du ska söka vård på en akutmottagning om du råkar ut för ett allvarligt olycksfall eller en plötslig svår sjukdom. Akutmottagningen finns på ett sjukhus och den är alltid öppen, dygnet runt.
Ring 112
Ring telefonnummer 112 vid en nödsituation. En ambulans kommer om det behövs och tar med dig till akutmottagningen.
Att själv ta sig till akutmottagningen
Ibland kan det gå snabbare att själv ta sig till akutmottagningen. Alla sjukhus har tydlig skyltning till akutmottagningen.
När ska jag inte åka till akutmottagningen?
Åk inte till akutmottagningen med lättare besvär. Akutmottagningen måste prioritera allvarliga sjukdomstillstånd och olyckor. Du får oftast vänta länge om du har lättare besvär. Du kan också bli hänvisad till en jourmottagning eller vårdcentral.
Ring telefonnummer 1177 om du är osäker på hur allvarligt ditt sjukdomstillstånd är. Då kan du rådgöra med en sjuksköterska.
Du väljer själv var du vill söka vård
Du kan själv välja mottagning för öppenvård. Öppenvård är all vård där du inte blir inlagd. Du kan alltså söka vård på vilken vårdcentral eller öppenvårdsmottagning du vill i hela landet.
När du söker vård i en annan regionfår du öppenvård på samma villkor som de som är folkbokförda i den regionen. Men du som kommer från en annan region omfattas inte avvårdgarantini den region du väljer.
När du behöver specialiserad öppenvård kan du behövaremiss.
Här kan du läsa mer om patientlagen.
Videosamtal med vården
Vissa mottagningar erbjuder videosamtal. Då ser och pratar du med exempelvis en läkare eller barnmorska genom din dator, telefon eller surfplatta. Det varierar mellan mottagningarna vilka besvär som du kan få hjälp med.
Läs mer om videosamtal med vården.
Barnmorskemottagning
En barnmorskemottagning kan också kallas mödravårdscentral, mvc eller kvinnohälsovård. Där kan du få hjälp med till exempel detta:
rådgivning eller recept påpreventivmedel
besök och kontroller under en graviditet
testning för olika könssjukdomar
gynekologiskcellprovtagning.
Mottagningen ligger ofta vid eller i närheten av en vårdcentral. Den kan också finns i en så kallad familjecentral, där det också finns till exempel en öppen förskola och barnavårdscentral.
Här kan du hittabarnmorskemottagningar.
Förlossningsavdelning
När du ska föda barn får du komma till en förlossningsavdelning. De har öppet dygnet runt. På barnmorskemottagningen informerar de om vilka förlossningsavdelningar som finns nära dig och hjälper dig att välja en.
När det är dags att föda ringer du till förlossningsavdelningen och får råd om när du ska åka in.
Förlossningsavdelningen brukar finnas på ett sjukhus. När barnet är fött kan du och barnet få flytta till BB, en sjukhusavdelning för nyfödda och nyförlösta. Ni kan också få åka hem i stället.
Här kan du söka efter förlossningavdelningar.
Barnavårdscentral
Barnavårdscentralenär till för alla barn upp till 6 år. Du går dit med barnet för till exempel följande:
hälsokontroller
vaccinationer
samtal om barns behov och utveckling
stöd och information om bland annat amning, mat, sömn, föräldrarollen och barnsäkerhet.
Oftast får du och barnet komma på en bokad tid. En del barnavårdscentraler har öppen mottagning vissa tider. Då kan du komma utan att beställa tid.
Barnavårdscentralen ligger ofta i närheten av vårdcentralen, eller i en familjecentral. Barnavårdscentralen kallas ofta för BVC.
Om ditt barn är sjuk ska du istället söka vård på en vårdcentral, eller en akutmottagning om det är allvarligt.
Här kan du hittabarnavårdscentraler.
Barnläkarmottagning
De som arbetar på en barnläkarmottagning är specialister på barn och barnsjukdomar. Börja med att kontakta en vårdcentral om ditt barn är sjuk eller har besvär. Om det behövs kan ditt barn remitteras till en barnläkarmottagning. Du kan också kontakta en barnläkarmottagning direkt, till exempel om barnet har en kronisk sjukdom.
En barnläkarmottagning kan också kallas barnmottagning eller barn- och ungdomsmottagning.Barnläkarmottagningar finns inte i alla delar av landet. Då är barnsjukvården organiserad på något annat sätt. Kontakta i så fall en vårdcentral.
På en del ställen är barnläkarmottagningen bara för barn i vissa åldrar.
Här hittar dubarnläkarmottagningar.
Barn- och ungdomspsykiatrin, bup
Barn- och ungdomspsykiatrin, bup, är till för barn och unga upp till 18 år som mår psykiskt dåligt och behöver stöd eller vård. På de flesta ställen kan du kontakta bup direkt, men i vissa regioner behövs en remiss.
Det enklaste sättet att kontakta bup är oftast att ringa. Ibland kan du fylla i ett kontaktformulär på mottagningens hemsida. I vissa regioner kan du kontakta bup genom attlogga in. Hos många mottagningar kan du få rådgivning på telefon.
Barn och unga som behöver psykiatriskt stöd eller vård kan också få hjälp på vårdcentralen. På en del ställen finns en barn- och ungdomsmedicinsk mottagning. Då kan du börja med att söka vård där.
Läsmer om bup.
Här kan du söka frambup-mottagningar.
Ungdomsmottagning
Ungdomsmottagningen finns för dig som är ung. Exakt vilka åldrar som är välkomna kan vara olika på olika mottagningar. På ungdomsmottagningen kan du få råd och samtal. Till exempel om du mår psykiskt dåligt och behöver hjälp och stöd. När det gäller frågor om sex kan du få hjälp med till exempel preventivmedel, graviditetstest, könssjukdomar eller samtal och rådgivning.
Ungdomsmottagningen kan också kallas för ungdomshälsan.
Läs mer påumo.se, ungdomsmottagningen på nätet.
Här hittar duungdomsmottagningar.
Specialistvård
En specialistmottagning är anpassad för vård inom särskilda områden, till exempel hud, ögon, gynekologi eller öron-näsa-hals.
I vissa fall kan du kontakta mottagningarna direkt. I andra fall behöver du en remiss från en läkare på vårdcentralen. Du kan också skriva en egenanmälan, även kallad egen vårdbegäran. Läs mer i texten omremiss.
Du kan söka efter specialistmottagningar iHitta vård.
Psykiatrisk mottagning
Du kan börja med att kontakta en vårdcentral om du har lättare psykiska besvär. Du som har svårare besvär kan söka vård på en psykiatrisk mottagning.
Läs mer ompsykisk hälsa.
Psykiatrisk akutmottagning
Du ska söka hjälp direkt på en psykiatrisk akutmottagning eller ringa 112 om du mår mycket dåligt psykiskt och genast behöver hjälp.
Här hittar dupsykiatriska akutmottagningar.
Tandvårdsmottagning
Du kan söka vård på en tandvårdsmottagning om du har besvär med tänderna.Läs mer om tänder och tandvård.
Här kan duhitta tandvård.
Hur mycket kostar det?
Det är olika hur mycket det kostar att få vård på olika mottagningar. Här kan du läsa mer ompatientavgifter.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Ibland behöver du inte söka vård
Du kan alltid ringa 1177
Vårdcentralen
Jouröppen mottagning
Akutmottagning
Du väljer själv var du vill söka vård
Videosamtal med vården
Barnmorskemottagning
Förlossningsavdelning
Barnavårdscentral
Barnläkarmottagning
Barn- och ungdomspsykiatrin, bup
Ungdomsmottagning
Specialistvård
Psykiatrisk mottagning
Psykiatrisk akutmottagning
Tandvårdsmottagning
Hur mycket kostar det?
Mer på 1177.se
Välja vårdmottagning
Du kan själv välja vilken vårdcentral eller vårdmottagning du vill gå till när du behöver öppenvård. Du kan välja att tillhöra en vårdcentral. Det kallas att lista sig. När du är sjuk eller har något besvär kan du söka vård på en vårdcentral.
Så blir du delaktig i din vård
Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
Om du inte är nöjd med vården
Du kan lämna synpunkter eller klaga om du har varit med om något inom vården som du inte är nöjd med. Dina synpunkter kan bidra till att vården blir bättre och säkrare.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.