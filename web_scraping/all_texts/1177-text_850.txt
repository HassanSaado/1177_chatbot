Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Blodkärl
Kärlkramp
Kärlkramp
Kärlkramp beror oftast på att det har blivit för trångt i ett eller flera av hjärtats kranskärl. Hjärtat får då inte tillräckligt med syre och du får ont i bröstet, särskilt när du anstränger dig. Att ha kärlkramp ökar risken för hjärtinfarkt. Ring genast 112 om du får en stark smärta i bröstet som inte går över.
Vad är kärlkramp?
Hjärtat är en muskel som är stor som en knuten hand. Det pumpar ut syrerikt blod till kroppens alla organ och muskler. Hjärtat behöver också syrerikt blod för att fungera. Det är kranskärlens uppgift. De ligger på hjärtats utsida och fylls med blod när hjärtmuskeln vilar mellan varje hjärtslag.
När det uppstår förträngningar i ett kranskärl kan det göra att själva hjärtmuskeln får syrebrist och du får kärlkramp.
Olika typer av kärlkramp
Den vanligaste typen av kärlkramp är stabil kärlkramp.
Den andra typen är instabil kärlkramp. Det är ett förstadium till hjärtinfarkt. Symtomen kommer redan efter lätt ansträngning eller utan att du anstränger dig alls. Du kan ha instabil kärlkramp även om du inte har haft stabil kärlkramp.
Symtom
Det är vanligt att du får ett eller flera av följande symtom om du har kärlkramp:
Du får ett tryck mitt över bröstet, ofta när du anstränger dig.
Du blir mer andfådd än tidigare när du anstränger dig.
Det kan kännas svårt att andas.
Det känns trångt i bröstet.
Det gör ont i bröstet. Ibland strålar smärtan ut i en arm, mot halsen, ryggen eller underkäken.
Symtomen brukar vara i några minuter och släpper ofta efter vila.
Symtom på kärlkramp kan också komma om du känner dig mycket arg eller upprörd.
Ibland kan symtomen börja i vila, till exempel att du vaknar av kärlkramp. Stark kyla, värme, blåst och stress kan utlösa kärlkramp eller göra att den blir värre.
Bröstsmärtor är inte alltid orsakade av kärlkramp
Ont i bröstet är en av de vanligaste anledningarna till att söka akut sjukhusvård och kan ibland vara tecken påhjärtinfarkt. Men tryck eller smärta i bröstet betyder inte alltid att du har hjärtproblem. Läs mer i textenOnt i bröstet.
När och var ska jag söka vård?
Kontakta envårdcentralom du tror att du har kärlkramp. Många mottagningar kan du kontakta genom attlogga in.
Om det är bråttom
Ring genast 112 om du eller någon i din närhet känner något av följande:
Du har en tryckande eller krampartad smärta i bröstet som inte går över.
Du har en oklar och obehaglig känsla i bröstet som varar längre än 15 minuter och som du inte vet vad den beror på.
Du har ont i bröstet och är samtidigt andfådd och kallsvettig eller har ont i bröstet samtidigt som hjärtat slår oregelbundet.
Ring även 112 om någon har svimmat och är avsvimmad längre än en minut.
Ring telefonnummer 1177 om du vill hasjukvårdsrådgivningoch hjälp att bedöma symtom.
Hur kan jag förebygga kärlkramp?
Det finns mycket du kan göra själv för att minska risken för kärlkramp och för att den inte ska förvärras.
Det viktigaste du kan göra är att förändra dina levnadsvanor. Det kan du göra genom följande åtgärder:
Sluta rökaom du röker.
Var fysiskt aktiv regelbundet.
Äthälsosam kost, vilket innebär mer frukt, grönsaker och fisk.
Lär dig atthantera stressiga situationeroch ilska.
Kontakta en vårdcentral om du vill få hjälp att ändra dina levnadsvanor.
Risken för kärlkramp ökar också om du hardiabetesellerhögt blodtryck.
Undersökningar och utredningar
Du får berätta om dina besvär och läkarenundersöker din kropp.Sedan undersöker läkaren hjärtat och lungorna. Hen gör ävenblodtrycksmätningari båda armarna.
EKG
Du får alltid genomgå enEKG-undersökning. Den kan visa omhjärtathar syrebrist. Det är ett tydligt tecken på kärlkramp. Men du kan ha kärlkramp även om EKG visar att allt är som det ska. Därför behövs även andra undersökningar.
Det är vanligt att få lämna blodprover som kan visa påblodbrist,diabetesellerför höga halter av blodfetter.
Datortomografi, arbetsprov och ultraljud
Ofta görs endatortomografiav hjärtats kranskärl. Du kan också behöva göra ettarbetsprovför att se om hjärtat får syrebrist när det ansträngs. Det är också vanligt att bli undersökt medultraljud, som visar hur hjärtat och hjärtklaffarna fungerar.
Andra undersökningar
Du kan behöva göra fler undersökningar för att säkert veta vad dina besvär beror på. Det kan till exempel vara:
Hjärtskintigrafi.
Kranskärlsröntgen.
Behandling
Läkemedelär den vanligaste behandlingen mot kärlkramp. Behandlingen är förebyggande och ökar bland annat blodflödet i kranskärlen. Det gör att symtomen på kärlkramp inte kommer lika ofta, du får mindre ont, blir mindre andfådd och mindre trött.
Du får även andra läkemedel som lindrar symtomen om du får kärlkramp trots den förebyggande medicineringen.
Operation om det inte räcker med läkemedel
Du kan behöva en operation av kranskärlen om läkemedlen inte hjälper tillräckligt eller om du har stor risk att få en hjärtinfarkt.
Det finns två typer av operationer. Den ena ärballongvidgning av kranskärl, som även kallas PCI. Den andra ärkranskärlsoperation, som också kallas bypass-operation eller CABG.
Vilken behandling som passar bäst beror på vad de olika undersökningarna visar.
Vad beror kärlkramp på?
Kärlkramp orsakas oftast avåderförfettning,som också kallas åderförkalkning.
En mindre vanlig orsak till kärlkramp är att kranskärlet drar ihop sig tillfälligt. Det kallas spasmkärlkramp. Det kan till exempel bero på förändringar i en eller flera hjärtklaffar eller att hjärtmuskeln är förtjockad.
Hur påverkas livet av kärlkramp?
Det går att leva ett bra och aktivt liv om du har kärlkramp. Men det kan ta tid att vänja sig och acceptera sjukdomen.
Det finns inga hinder för ett sexuellt samliv. Däremot är det viktigt att lyssna på kroppens signaler och att du anpassar dig till den nya situationen. Att ha kärlkramp kan påverka den fysiska orken och det sociala livet.
Du kan alltid fråga en läkare eller sjuksköterska där du får din behandling om det är något du undrar över när det gäller sjukdomen.
Det finns nationella riktlinjer för hjärtsjukvård
För att alla ska få en jämlik vård finns detnationella riktlinjerför vissa sjukdomar. Där kan du bland annat läsa om vilka undersökningar och behandlingar som kan passa bra vid hjärtsjukvård.
Riktlinjerna innehåller rekommendationer. Vårdpersonalen måste ändå bedöma vad som passar varje enskild patients behov och önskemål.
Det är Socialstyrelsen som tar fram de nationella riktlinjerna. Riktlinjerna är skrivna för chefer och andra beslutsfattare, men det finns också versioner som är skrivna direkt till patienter. Där kan du läsa vad som gäller för just din sjukdom.
Här kan du läsa patientversionen av de nationella riktlinjerna för hjärtsjukvård.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
LÄS MER PÅ ANDRA WEBBPLATSER
Riksförbundet HjärtLung
Hjärt-Lungfonden
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är kärlkramp?
Symtom
När och var ska jag söka vård?
Hur kan jag förebygga kärlkramp?
Undersökningar och utredningar
Behandling
Vad beror kärlkramp på?
Hur påverkas livet av kärlkramp?
Det finns nationella riktlinjer för hjärtsjukvård
Påverka och delta i din vård
Mer på 1177.se
Åderförfettning – åderförkalkning
Åderförfettning innebär att fett under lång tid har samlats på insidan av blodkärlen. Då blir det svårare för blodet att passera. Det kan leda till blodproppar som kan orsaka hjärt-kärlsjukdomar. Du kan minska risken för åderförfettning genom att äta hälsosamt och vara fysiskt aktiv.
Hjärtinfarkt
Vid hjärtinfarkt har en blodpropp täppt till hjärtats kranskärl så att blodet inte kan passera.
Hjälp att sluta röka
Det är aldrig för sent att sluta röka. Kroppen börjar återhämta sig nästan omedelbart när du gör ett rökstopp.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.