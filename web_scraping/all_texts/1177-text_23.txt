Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Besvär i samband med amning
Att använda amningsnapp
Att använda amningsnapp
En så kallad amningsnapp kan vara till hjälp när barnet till exempel inte får tillräckligt bra tag eller om bröstvårtorna är såriga. Amningsnappen fungerar som ett skydd för bröstvårtan.
Innan du börjar med amningsnapp är det bra om du söker hjälp. Under barnets första levnadsvecka kan du kontakta BB. Därefter kan du kontakta barnavårdscentralen,BVC. Då kan vårdpersonalen titta när du ammar och ge dig råd för att amningen ska fungera bättre.
När kan amningsnapp vara en hjälp?
Amningsnapp kan vara bra vid till exempel följande tillfällen:
Om det gör ont att amma.
Ombröstvårtorna är såriga.
Om barnet inte tar ett tillräckligt stort tag.
Om du har platta eller indragna bröstvårtor. Ofta innebär det inga problem med amningen, men ibland kan barnet ha svårt att få tag.
En amningsnapp bör bara vara en hjälp tillfälligt när andra råd inte har fungerat. Den ska helst inte användas innan barnet har visat sina första signaler att vilja suga, och helst inte under barnets första levnadsdygn.
Hur fungerar amningsnappen?
Amningsnappen är gjord av extra tunn, mjuk silikon och sätts över bröstvårtan. Det finns ett hål som mjölken rinner ut igenom när barnet suger.
Amningsnappar finns att köpa på till exempel apotek. De finns i olika storlekar. Det är bra att använda den större modellen så att barnet gapar stort. Den större modellen klämmer inte heller åt bröstvårtan.
Amningsnappen gör så att barnets tunga hamnar under bröstvårtan och hjälper på så sätt barnet att suga effektivt. Barnet behöver ha hela nappen i munnen och inte bara toppen av den.
Hur sätter jag på amningsnappen?
Så här sätter du på en amningsnapp:
Tvätta händerna.
Fukta amningsnappen med lite vatten.
Ta tag i kanterna och vik amningsnappen nästan ut och in. Utskärningen ska vara åt det håll barnets näsa ska vara. Det är för att barnet ska känna mammans hud och doft under amningen.
Placera den mot bröstvårtan. Ett vakuum ska bildas så att amningsnappen sitter kvar. Håll ett finger på hålet när du placerar nappen, så bildas vakuum och bröstvårtan åker in i toppen av amningsnappen.
Nackdelar med amningsnapp
En del barn kan ha svårt att suga tillräckligt kraftigt på amningsnappen, vilket gör att mjölkmängden som kommer är för liten. Då riskerar mjölkproduktionen att minska i längden.
Amningsnappen kan öka risken för infektioner. Speciellt om du har såriga bröstvårtor. Därför är det extra viktigt att hålla amningsnappen och bröstvårtorna rena.
En del barn vänjer sig vid amningsnappen och kan ha svårt att suga utan den.
Hur ammar jag med amningsnapp?
Att amma med amningsnapp skiljer sig en del från att amma utan amningsnapp. Det är vanligt att stoppa in nappen i barnets mun i stället för att barnet själv får söka upp och ta tag. Bröstet kan du inte stoppa in i barnets mun på samma sätt.
Barnets naturliga beteende är att rota, slicka och smacka innan hen tar tag om bröstet och börjar suga. Försök bevara det beteendet även när du använder amningsnappen. Låt barnet känna nappen mot läppen så att hen gapar och själv tar tag. När barnet börjar gapa kan du föra hen till bröstet. Det är viktigt att aldrig tvinga barnet till bröstet.
Att sluta med amningsnapp
Amningsnappen bör vara ett tillfälligt hjälpmedel. När amningen känns bättre är det därför bra att prova att amma utan.
Det kan bli lättare för barnet att sluta med amningsnappen om du försöker hålla igång barnets naturliga sätt att suga. När barnet har sugit en stund kan du prova att ta bort nappen. Bröstvårtan har då blivit lite utdragen och barnet är inte lika hungrig som i början av måltiden. Den så kallade utdrivningsreflexen är i gång så att mjölken rinner till direkt när barnet suger.
Sätt på nappen igen om det inte fungerar. Prova att ta bort nappen regelbundet, gärna vid varje amningstillfälle.
Hur ska jag sköta om amningsnappen?
Det är viktigt att amningsnappen hålls ren. Det gör du så här:
Skölj nappen efter varje amningstillfälle under kallt, rinnande vatten.
Diska sedan nappen med varmt vatten och diskmedel.
Skölj därefter ordentligt med kallt vatten.
Koka amningsnappen i vatten fem minuter en gång per dygn för att sterilisera den.
Förvara amningsnappen torrt och rent.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Du har rätt attfå hjälp av en tolk om du inte talar svenska.
Du har också rätt attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När kan amningsnapp vara en hjälp?
Hur fungerar amningsnappen?
Hur sätter jag på amningsnappen?
Nackdelar med amningsnapp
Hur ammar jag med amningsnapp?
Att sluta med amningsnapp
Hur ska jag sköta om amningsnappen?
Det är viktigt att du kan förstå informationen
Aktuella artiklar
Vanliga besvär i början av amningen
I början av amningsperioden av ett nyfött barn är det vanligt med olika besvär i brösten. Det finns en del du kan göra för att lindra besvären. Ibland kan du behöva stöd och hjälp.
Så ammar du
För att amningen ska kunna fungera så bra som möjligt finns det en del saker att tänka på. Alla barn är olika och du och ditt barn behöver lära känna varandra.
Amning
Amning är ett vanligt sätt att mata sitt nyfödda barn. Amning är även närhet och trygghet för barnet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.