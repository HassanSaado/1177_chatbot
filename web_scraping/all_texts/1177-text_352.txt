Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Graviditetsbesvär och sjukdomar
RhD-negativ blodgrupp och graviditet
RhD-negativ blodgrupp och graviditet
Du som har en blodgrupp som är RhD-negativ kan behöva gå på extra kontroller under graviditeten. Det beror på att det finns en risk att fostret kan få blodbrist, om ni har olika blodgrupper. Det finns bra sätt att övervaka och behandla gravida och foster som har olika RhD-blodgrupper.
Det är om RhD-positivt blod från fostret kommer in i dig som är gravid som det kan bli problem. Då kan ditt RhD-negativa blod bilda antikroppar. Det kallas immunisering.
Symtom
RhD-immunisering ger oftast inga symtom.
Vid allvarlig immunisering kan du märka avminskade fosterrörelser.
Vad händer i kroppen?
Blodetinnehåller röda blodkroppar. Dessa kan delas in i olikablodgrupper.Det finns två olika system, AB0-systemet och RhD-systemet. Din blodgrupp brukar anges som en kombination av dessa.
AB0 systemet delar in blodet i grupperna A, B, AB eller 0 (noll). Rh-D-systemet delar in blodet i antingen RhD-positiv eller RhD-negativ. RhD-positiv är vanligast.
Din blodgrupp brukar anges som en kombination av dessa.
Ni kan ha olika RhD-blodgrupper
Du som är gravid kan ha en annan RhD-blodgrupp än fostret i magen. Du kan ha RhD-negativt blod och fostret kan ha RhD-positivt blod.
Moderkakan sitter som ett skydd mellan era blodomlopp. Men det kan läcka över RhD-positivt blod från fostret in i dig som är gravid. Då kan ditt RhD-negativa blod bilda antikroppar. Det kallas immunisering.
Immunisering kan påverka fostret
En immunisering påverkar inte dig som är gravid. Men dina antikroppar kan föras genom moderkakan in i fostrets blod. Antikropparna kan då förstöra fostrets röda blodkroppar. Det kan göra så att fostret får blodbrist.
Allvarlig immunisering innebär att du som är gravid har höga nivåer av antikroppar och fostret visar tecken påblodbrist.
Det spelar ingen roll för det nyfödda barnet om blodet blandas i samband med förlossningen. Det är bara i magen som det kan bli problem.
När och var ska jag söka vård?
Gå på regelbundnakontroller på barnmorskemottagningen. Du får gå på extra kontroller om du har RhD-negativ blodgrupp.
Undersökningar
Du får din blodgrupp testad när du blir inskriven på en barnmorskemottagning. Blodprovet visar också om du har antikroppar.
På en del barnmorskemottagningar kontrolleras även barnets blodgrupp i samma blodprov.
Behandling
Det finns bra sätt att övervaka och behandla gravida och foster som har olika RhD-blodgrupper.
Du som inte har antikroppar
Om du som är gravid inte har utvecklat antikroppar får du en spruta med läkemedel i vecka 28. Läkemedlet kallas anti-D. Det är ett läkemedel som förhindrar att du blir RhD-immuniserad.
Ibland finns det större risk att blodbanorna blandas. Då kan du som är gravid behöva ta fler sprutor med anti-D. Det kan vara vid till exempelfostervattenprov,vändningsförsök, eller om du får större enblödning ur slidan.
Du som har antikroppar
Du får inga sprutor om du har RhD-antikroppar. Då får du i stället lämna blodprov regelbundet. Provsvaren följs sedan på specialistmödravården med jämna mellanrum. Där följer läkaren nivåerna av antikroppar. Stiger nivåerna så undersöker läkaren barnet medultraljud. Om det finns tecken påblodbristhos fostret tar läkaren ett blodprov från navelsträngen.
Det är oklart vad barnet har för blodgrupp
Du får lämna blodprov på specialistmödravården om det är oklart vad barnet har för blodgrupp. Där kontrollerar läkaren om du får antikroppar. Stiger nivåerna så undersöker läkaren barnet medultraljud. Läkaren tar ett blodprov från navelsträngen om det finns tecken påblodbristhos fostret.
Behandling av barnet
Fostret kan fåblodtransfusioninne i livmodern om blodvärdet hos fostret är lågt.
Behandlingen börjar med ettultraljud.Ultraljudsbilden hjälper läkaren att hitta ett bra ställe för transfusionen. Sedan för läkaren in en nål genom magen in i livmodern. Fostret får blodet genom navelsträngen.
Förlossning
Förlossningen brukarsättas igångkring vecka 38 om du har antikroppar. Efter förlossningen kan en del barn behöva ljusbehandling. Då får de ligga en stund under en sollampa. Ljusbehandlingen ska minska risken för att barnet fårgulsot, vilket är vanligare när barnet har en annan blodgrupp än du som föder.
En del barn måste även byta blod. Då får barnet nytt blod genomblodtransfusion. Barnets blodvärde följs sedan upp under tiden på BB. Barn som behöver en blodtransfusion ligger på neonatalavdelning.Det behövs inga särskilda åtgärder om du inte har antikroppar.
Missfall och abort
RhD-immunisering kan inträffa även vidmissfallellerabort. Då kan du behöva en spruta med anti-D.
Gravid igen
Hur det blir vid en ny graviditet beror på olika saker. Om du har utvecklat antikroppar har nästa barn större risk att få blodbrist om ni har olika blodgrupp. Prata med en barnmorska om du har funderingar på hur det skulle bli.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad händer i kroppen?
När och var ska jag söka vård?
Undersökningar
Behandling
Förlossning
Missfall och abort
Gravid igen
Påverka och delta i din vård
Läs mer på 1177.se
Besök på barnmorskemottagningen
När du är gravid erbjuds du att regelbundet besöka barnmorskemottagningen. Det är för att se hur du och fostret mår, och för att förbereda inför förlossningen. Besöken är gratis för dig.
Ultraljudsundersökning vid graviditet
Vid en ultraljudsundersökning granskas fostret på rörliga bilder. Det är en form av fosterdiagnostik. Fosterdiagnostik innebär att sjukvården bedömer barnets hälsotillstånd redan innan barnet har fötts. Alla gravida erbjuds ett ultraljud mellan vecka 18 och 20. Ljudvågorna påverkar inte barnet.
Förlossning
Här kan du läsa mer om att föda barn. Du kan läsa om förberedelser, smärtlindring, olika förlossningar, vad som händer efter förlossningen och mycket annat.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.