Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Förberedelser inför förlossningen
Vändningsförsök och sätesbjudning
Vändningsförsök och sätesbjudning
Mot slutet av graviditeten ligger några få barn med stjärten neråt i livmodern. Det kallas sätesbjudning eller att barnet ligger i säte. En läkare kan försöka att vända på barnet. Läkaren trycker med händerna utanpå magen. Ungefär hälften av vändningsförsöken lyckas.
Barn som ligger kvar i säte föds oftast medkejsarsnitt. En del kan också födas genom slidan.
Så upptäcks att barnet ligger i säte
Barnmorskan kan upptäcka om barnet ligger i säte när du går påkontroll på barnmorskemottagningen. Då erbjuds du en tid för vändningsförsök.
Vad kan jag göra själv?
Du kan inte själv påverka hur barnet lägger sig i magen.
Varför bör barn ligga med huvudet neråt?
Huvudet är den största delen på barnet. När huvudet ligger neråt i livmodern kommer alltså den största delen på barnet ut först när man föder. Resten av barnet glider sedan lättare ut. Sist kommer fötterna. Personalen kan hjälpa barnet ut genom att sätta ensugklockapå barnets huvud. Det kan behövas om barnet mår dåligt eller om förlossningen tar för lång tid.När barnet ligger med stjärten neråt så måste barnet födas dubbelvikt. Det sista som kommer ut är huvudet, barnet största del. Om barnet mår dåligt går det inte att hjälpa barnet ut med en sugklocka, då blir det istället kejsarsnitt.
Att bli erbjuden vändningsförsök
Du blir erbjuden vändningsförsök när barnet ligger i säte. Vändningsförsöket brukar göras av en läkare på en förlossningsavdelning.
En del kan känna sig oroliga inför ett vändningsförsök. Det är bra att prata med läkaren och barnmorskan före vändningsförsöket, om du känner dig orolig.
Många tar med sig en närstående till vändningsförsöket.
När görs vändningsförsöket?
Det brukar fungera bäst med vändningsförsök i graviditetsvecka 35 till 37, men det kan även fungera senare. Ju tidigare läkaren gör försöket, desto lättare går det. Men det är också lättare för barnet att vända sig tillbaka till sätesbjudning.
Så går behandlingen till
Först känner läkaren med händerna utanpå magen hur barnet ligger. Sedan undersöker läkaren barnets position med hjälp avultraljud. Med hjälp av ultraljudet går det även att titta på moderkakan, hur mycket fostervatten det finns och hur stort barnet är.
Läkaren brukar också kontrollera hur barnet mår med hjälp avCTG.
Sedan kan du få envenkateter. Det är en liten tunn plastslang som sätts i ett blodkärl i handen eller i armen. Genom den får du ett läkemedel som gör att livmodern slappnar av. Läkemedlet kan göra att du känner dig varm och darrig. Det är också vanligt att få hjärtklappning. Läkemedlet är ofarligt både för dig och barnet och biverkningarna går snabbt över.
Läkaren trycker med händerna
Under vändningsförsöket ligger du som är gravid på rygg på en brits. Läkaren lägger sina händer på din mage. Genom att trycka försöker läkaren lyfta upp barnets stjärt och föra huvudet neråt så att barnet gör en kullerbytta och vänder sig.
Barnet ska följa med runt ganska lätt utan att du får ont. Du känner bara ett bestämt tryck från läkarens händer, men under en kort stund kan det kännas obehagligt. Prata gärna med läkaren om hur det känns.
Vändningsförsöket tar vanligtvis bara några minuter.
Efter vändningsförsöket
Efter vändningsförsöket gör läkaren en ny CTG-undersökning. Sedan kan du få vara uppe och gå ett tag innan läkaren gör ett ultraljud för att kontrollera om barnets huvud ligger kvar neråt. Hela besöket tar vanligtvis upp till två timmar.
Det är ovanligt med besvär efteråt, men ibland kan det ömma lite i magmusklerna.
Graviditeten fortsätter sedan som vanligt och du får gå på regelbundna besök på barnmorskemottagningen.
Ibland går det inte
Vid ungefär hälften av vändningsförsöken går det inte att vända barnet. Då kan det hända att du får komma tillbaka för ett nytt försök.
Om du har fött barn tidigare kan det vara lättare att vända barnet.
Komplikationer
Det händer någon enstaka gång att barnet mår dåligt efter ett vändningsförsök. Då kan du behöva föda genom ett kejsarsnitt direkt, vilket vårdpersonalen är väl förberedd på. Det är mycket ovanligt att barnet mår dåligt i samband med vändningsförsök.
Så mår du efter vändningsförsöket
Det är ovanligt med besvär efteråt, men ibland kan det ömma lite i magmusklerna.
När är det olämpligt med vändningsförsök?
Det händer att läkaren inte tycker att det är lämpligt att göra vändningsförsök. Till exempel om läkaren misstänker att barnet inte växer som hen borde. En annan anledning kan vara att det finns för lite fostervatten eller att livmodern har en avvikande form.
Föda med kejsarsnitt eller i säte?
När barnet ligger i säte måste man bestämma om det ska födas genom slidan eller med kejsarsnitt. Det är olika vad som passar bäst. Läkaren berättar om vilka möjligheter och risker som finns och vad som blir bäst och säkrast, både för dig som föder och för barnet.Det kan kännas jobbigt att fundera på fördelar och nackdelar, men då är det bra att komma ihåg att båda sätten är säkra och bra.
Att föda med kejsarsnitt
Det absolut vanligaste är att läkaren rekommenderar kejsarsnitt. När du föder barn med kejsarsnitt spelar det ingen roll om barnet ligger i säte eller med huvudet neråt. Kejsarsnittet går till på samma sätt.Här kan du läsa mer omatt föda barn med kejsarsnitt.
Att föda genom slidan
Det kan gå bra att föda genom slidan, trots att barnet ligger i säte. Det viktigaste är att du som ska föda barnet är motiverad och vill föda på det sättet.
Dessutom bör följande påståenden stämma in:
Barnet beräknas väga ungefär mellan 2 till 4 kilo.
Bäckenet på dig som är gravid är tillräckligt stort. Bäckenets storlek syns inte utanpå, det är de inre måtten som är viktiga. Därför får du som är gravid genomgå en röntgenundersökning för att mäta bäckenet. Bäckenet behöver vara något större om barnet ska födas i säte, jämfört med om barnet föds med huvudet först.
Förlossningen ska starta av sig själv. Den ska inte behöva sättas igång.
Det ska finnas lagom med fostervatten.
Det kan också ha betydelse om du har fött barn tidigare.Rutinerna vid sätesförlossning kan vara olika vid olika kliniker. Men du kan alltid vara med och påverka. Diskutera med läkaren vad hen har för erfarenhet av barn i säte och vad som passar bäst för dig.
Allmänt om dina rättigheter
Du kansöka vård på vilken mottagningdu vill i hela landet. Om kontakten med en barnmorska inte fungerar, kan du alltidbe att få byta.
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro. Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så upptäcks att barnet ligger i säte
Vad kan jag göra själv?
Varför bör barn ligga med huvudet neråt?
Att bli erbjuden vändningsförsök
När görs vändningsförsöket?
Så går behandlingen till
Ibland går det inte
Komplikationer
Så mår du efter vändningsförsöket
När är det olämpligt med vändningsförsök?
Föda med kejsarsnitt eller i säte?
Att föda med kejsarsnitt
Att föda genom slidan
Allmänt om dina rättigheter
Läs mer på 1177.se
Förberedelser inför förlossningen
Här kan du läsa mer om hur du förbereder dig inför förlossningen.
Ultraljudsundersökning vid graviditet
Vid en ultraljudsundersökning granskas fostret på rörliga bilder. Det är en form av fosterdiagnostik. Fosterdiagnostik innebär att sjukvården bedömer barnets hälsotillstånd redan innan barnet har fötts. Alla gravida erbjuds ett ultraljud mellan vecka 18 och 20. Ljudvågorna påverkar inte barnet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.