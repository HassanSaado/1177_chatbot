Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Mjältbrand
Mjältbrand
Mjältbrand en allvarlig sjukdom som orsakas av en bakterie. Sjukdomen är vanligast bland djur, men någon enstaka gång kan människor få mjältbrand. De allra flesta som får behandling blir helt friska.
Mjältbrand kallas också antrax.
Vad är mjältbrand?
Mjältbrand orsakas av en bakterie som är sporbildande. Som sporer kan bakterierna överleva länge, till exempel i jord. Sjukdomen förekommer över hela världen och kan överföras mellan djur och människor. Det är extremt ovanligt att människor får mjältbrand i Sverige.
Så smittar mjältbrand
Bland tamdjur är mjältbrand vanligast hos djur som äter gräs, till exempel nötkreatur, hästar, får och getter.
Mjältbrand kan smitta genom jord, filtar, foder eller något annat där det finns mjältbrandsbakterier. För människor är det vanligast att bli smittad av bakterien genom huden, till exempel om du har ett sår.
Du kan också få sjukdomen om du andas in bakteriesporer eller äter smittat kött. Sporerna kan finnas i damm från djurhud, ull eller jord. Där kan bakterierna överleva i flera årtionden och fortsätta att vara lika smittsamma.
Mjältbrand smittar inte mellan människor.
Mjältbrand ska anmälas
Mjältbrand klassasenligt smittskyddslagensom en allmänfarlig sjukdom och ska smittspåras.
Symtom
Mjältbrand ger olika symtom beroende på hur sjukdomen smittar. Symtomen kommer oftast inom två dygn från det att du har blivit smittad, men det kan ta upp till en vecka. Det kan ta ännu längre tid, men det är ovanligt.
Du har blivit smittad genom huden
Blir du smittad genom huden börjar sjukdomen ofta med att du får ett sår. Såret blir varigt och djupt men brukar inte göra ont.
Du har blivit smittad genom inandning
Om du andas in mjältbrandssporer insjuknar du med en svår lunginflammation och blir allvarligt sjuk.
Du har blivit smittad genom mat
Det här är vanliga symtom om du har fått i dig bakterierna genom maten:
Du får feber.
Du mår illa och kräks.
Du får diarré.
Bakterierna kan orsaka sepsis
Oavsett hur du blir smittad kan bakterierna spridas i kroppen och orsakasepsis, som är en allvarlig sjukdom.
När och var ska jag söka vård?
Kontakta genast envårdcentraleller enjouröppen mottagningom du tror att du har mjältbrand. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Hur kan jag förebygga smitta?
Det är viktigt att personer som arbetar med djur har bra kunskaper, arbetsrutiner och hygienrutiner för att förebygga mjältbrand hos människor. Det gäller till exempel personer som arbetar på veterinärmedicinska anläggningar, laboratorier och fabriker som hanterar djurhudar.
Kontakta vården om det finns en misstanke att du har blivit exponerad eller har symtom.
Undersökning
För att undersöka om du har blivit smittad med mjältbrand görs en bakterieodling. Beroende på vilka symtom du har kan du behöva lämna olika prover, exempelvis från ett sår eller en upphostning. Du kan också behöva lämna blodprov.
Behandling av mjältbrand
Mjältbrand behandlas medantibiotika.
Personer som får behandling i tid blir nästan alltid friska.
Mjältbrand är en så kallad allmänfarlig sjukdom. Det betyder att den läkare som upptäcker att någon har sjukdomen måste rapportera det till regionens smittskyddsläkare och tillFolkhälsomyndigheten.
Förebyggande behandling
Du kan få antibiotika i förebyggande syfte om det finns en misstanke om att du har varit i kontakt med mjältbrandssmitta.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
Folkhälsomyndigheten - Mjältbrand
Jordbruksverket - Mjältbrand
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är mjältbrand?
Så smittar mjältbrand
Symtom
När och var ska jag söka vård?
Hur kan jag förebygga smitta?
Undersökning
Behandling av mjältbrand
Påverka och delta i din vård
Mer på 1177.se
Så fungerar immunförsvaret
Kroppens immunförsvar skyddar oss från bakterier, virus och andra främmande ämnen. De vita blodkropparna är viktiga för immunförsvaret.
Så tvättar du händerna
Många sjukdomar kan spridas genom kontakt med händer. Genom att tvätta händerna kan du undvika att själv bli sjuk. Du kan också undvika att smitta andra om du redan är sjuk.
När du loggar in på 1177.se
Med e-tjänsterna på 1177.se kan du se personlig vårdinformation och kontakta vården på ett säkert sätt. Här kan du läsa mer om de olika e-tjänsterna.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.