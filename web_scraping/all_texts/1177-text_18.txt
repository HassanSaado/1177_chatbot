Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Lungor och luftvägar
Inflammation och infektion i lungor och luftrör
Om covid-19 – coronavirus
Om vaccin mot covid-19
Vaccination mot covid-19: Vilken rekommendation gäller för mig?
Vaccination mot covid-19: Vilken rekommendation gäller för mig?
Här kan du se om du rekommenderas att vaccinera dig mot covid-19. Det är olika för olika personer.
Du kan få covid-19 även om du vaccinerar dig. Men det skyddar mot att bli allvarligt sjuk om du rekommenderas att vaccinera dig.
Det finns ingen allmän rekommendation om vaccination om du är utan ökad risk att bli allvarligt sjuk, och något av följande stämmer:
Du är 0 till 49 år.
Du är 50 till 64 år och har vaccinerat dig någon gång förut.
Då har de flesta redan ett bra skydd mot att bli allvarligt sjuk. Immunförsvaret har byggts upp av tidigare vaccinationer eller därför att du redan har haft covid-19.
Du som har en ökad risk att bli allvarligt sjuk
Du rekommenderas att vaccinera dig om du har en ökad risk att bli allvarligt sjuk i covid-19. Det gäller om något av följande stämmer:
Du är 80 år eller äldre, eller bor på äldreboende.
Du är 65 år till 79 år.
Du är 18 år till 64 år med ökad risk att bli allvarligt sjuk.
Du är gravid.
Du är 50 år till 64 år och inte vaccinerad någon gång förut.
Du är 18 år eller äldre och har nedsatt immunförsvar.
Du är 0 till 17 år med någon sjukdom eller något annat som gör att en läkare rekommenderar vaccination.
För att få veta hur och när du kan vaccinera dig: Läs mer på den här sidan, eller på sidanVaccination mot covid-19.
Se efter att du har valt region högst upp på sidan för att få rätt information.
80 år och äldre, eller bor på äldreboende
Du rekommenderas 1 dos vaccin inför vintersäsongen för att få ett bra skydd när många brukar bli sjuka.
Rekommendationen gäller dig som är 80 år eller äldre, eller som bor på ett särskilt boende för äldre.
En del kan få ännu en dos
En del kan få en 1 dos till. Det gäller om du har fått en dos under hösten, men innan det fanns vaccin med ett uppdaterat skydd. Du kan få den nya dosen tidigast 3 månader efter den senaste dosen.
Risken för att få allvarlig covid-19 minskar oavsett vilket vaccin du får.
65 år till 79 år
Du rekommenderas 1 dos vaccin inför vintersäsongen för att få ett bra skydd när många brukar bli sjuka.
Rekommendationen gäller dig som är 65 till 79 år.
En del kan avstå från dosen
Du som vet att du har haft covid-19 efter den 1 augusti i år behöver inte få dosen. Då har du redan ett bra skydd mot att bli allvarligt sjuk. Det gäller om ditt immunförsvar inte är nedsatt. Se till att få vaccindosen om du är osäker på om du har haft covid-19 eller om du harnedsatt immunförsvar.
En del kan få ännu en dos
En del kan få en 1 dos till. Det gäller om du har fått en dos under hösten, men innan det fanns vaccin med ett uppdaterat skydd. Du kan få den nya dosen tidigast 3 månader efter den senaste dosen.
Risken för att få allvarlig covid-19 minskar oavsett vilket vaccin du får.
18 år till 64 år med ökad risk att bli allvarligt sjuk
Du rekommenderas 1 dos vaccin inför vintersäsongen för att få ett bra skydd när många brukar bli sjuka.
Rekommendationen gäller dig som är 18 till 64 år och har en ökad risk att bli allvarligt sjuk därför att en eller flera av följande saker stämmer:
Du har en hjärt-kärlsjukdom, till exempelhögt blodtryckellerstroke.
Du har en lungsjukdom, till exempelKOLeller svårastma.
Du harkraftig övervikt.
Du har leversvikt ellernjursvikt.
Du hardiabetes.
Du har kraftigt nedsatt immunförsvar på grund av en sjukdom eller en behandling.
Du har en neuromuskulär sjukdom.
Du har flera funktionsnedsättningar.
Du har Downs syndrom.
En läkare kan rekommendera att du vaccinerar dig av andra skäl. Det kan till exempel vara något av följande:
Din fysiska hälsa påverkas mycket av en psykiatrisk sjukdom, demens, droger eller alkohol.
Du har nedsatt förmåga att klara vardagliga aktiviteter, och behöver hjälp med att till exempel klä på dig eller att duscha.
En del kan avstå från dosen
Du som vet att du har haft covid-19 efter den 1 augusti i år behöver inte få dosen. Då har du redan ett bra skydd mot att bli allvarligt sjuk. Det gäller om ditt immunförsvar inte är nedsatt. Se till att få vaccindosen om du är osäker på om du har haft covid-19 eller om du har nedsatt immunförsvar.
En del kan få ännu en dos
En del kan få en 1 dos till. Det gäller om du har fått en dos under hösten, men innan det fanns vaccin med ett uppdaterat skydd. Du kan få den nya dosen tidigast 3 månader efter den senaste dosen.
Risken för att få allvarlig covid-19 minskar oavsett vilket vaccin du får.
Du som är gravid
Det är olika vad som gäller om du är gravid. Det beror bland annat på om du är ovaccinerad eller vaccinerad.
Du som är ovaccinerad och gravid
Du som är ovaccinerad och gravid rekommenderas 1 dos vaccin för att få ett bra skydd mot allvarlig covid-19.
Du rekommenderas att få dosen efter graviditetsvecka 12. Du kan få den tidigare om du har diabetes, högt blodtryck eller något annat som gör att du kan bli allvarligt sjuk. Fråga barnmorskan om vad som blir bäst för dig.
Du som är vaccinerad och gravid
Du som vaccinerade dig innan du blev gravid rekommenderas 1 dos under graviditeten om andra halvan av graviditeten infaller någon gång mellan november och mars.
Läs mer:Jag är gravid. Kan jag verkligen vaccinera mig mot covid-19?
50 år till 64 år
Det är olika vad som gäller beroende på om du är ovaccinerad eller vaccinerad.
Du som är ovaccinerad
Du som är ovaccinerad rekommenderas 1 dos vaccin inför vintersäsongen. Då har du ett bra skydd när många brukar bli sjuka.
Rekommendationen gäller dig som är 50 år till 64 år.
Du som är vaccinerad
Du som är vaccinerad sedan tidigare kan få 1 dos vaccin, om du vill. Men de flesta har ett bra skydd mot allvarlig covid-19 även utan dosen. En del vill ändå vaccinera sig, till exempel för att de är närstående till någon som kan bli allvarligt sjuk.
Du kan få dosen tidigast 9 månader efter din senaste dos.
Läs vad som gällerom du har en ökad risk att bli allvarligt sjuk.
18 år och äldre med nedsatt immunförsvar
Du rekommenderas 1 dos vaccin inför vintersäsongen för att få ett bra skydd när många brukar bli sjuka.
Rekommendationen gäller om du är 18 år eller äldre och har nedsatt immunförsvar. Här är några exempel:
Du har fått en transplantation av ett nytt organ eller av nya stamceller.
Du har måttligt eller allvarligt nedsatt immunförsvar från födseln, eller på grund av en sjukdom eller läkemedel. Det kan till exempel vara läkemedel mot reumatiska eller andra autoimmuna sjukdomar.
Du får behandling för cancer eller någon annan sjukdom som påverkar immunförsvaret måttligt eller allvarligt.
Du har en allvarlig sjukdom i njurarna eller i levern.
En del kan få ännu en dos
En del kan få en 1 dos till. Det gäller om du har fått en dos under hösten, men innan det fanns vaccin med ett uppdaterat skydd. Du kan få den nya dosen tidigast 3 månader efter den senaste dosen.
Något annat kan gälla för dig
Du som har allvarligt nedsatt immunförsvar kan få en annan rekommendation om att vaccinera dig mot covid-19. Det kan gälla hur många doser vaccin du rekommenderas, eller hur lång tid det behöver vara mellan doserna. Du kan också rekommenderas att lämna prov efter att du har vaccinerat dig.
Prata med läkaren som behandlar dig, om du är osäker.
Du kan läsamer om nedsatt immunförsvar och vaccination mot covid-19på Folkhälsomyndighetens webbplats.
18 år till 49 år
Du som är 18 år till 49 år kan få 1 dos vaccin, om du vill. Men de flesta har ett bra skydd mot allvarlig covid-19 även utan dosen. En del vill ändå vaccinera sig, till exempel för att de är närstående till någon som kan bli allvarligt sjuk.
Du kan få dosen tidigast 9 månader efter din senaste dos.
Läs vad som gällerom du är gravideller om du haren annan ökad risk att bli allvarligt sjuk.
Barn och unga 0 år till 17 år
De allra flesta barn och unga behöver inte vaccinera sig mot covid-19, men en del rekommenderas att göra det.
En del barn och unga rekommenderas att vaccinera sig
Du som är under 18 år kan rekommenderas att vaccinera dig om du har en sjukdom eller något annat som ökar risken att du blir allvarligt sjuk.
Prata med läkaren som behandlar dig. Hen kan rekommendera att du vaccinerar dig om det behövs.
Barn och unga utan risk att bli allvarligt sjuka
Tidigast under 2024 kan regionerna erbjuda vaccin även för barn och unga som inte har en ökad risk att bli allvarligt sjuka. Det kan variera mellan regionerna vad som kommer att gälla.
Läs mer omvaccination av barn och ungapå Folkhälsomyndighetens webbplats.
mer på andra webbplatser
Folkhälsomyndigheten – Fler frågor och svar om vaccination mot covid-19
Folkhälsomyndigheten – Vad är en rekommendation?
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
80 år och äldre, eller bor på äldreboende
65 år till 79 år
18 år till 64 år med ökad risk att bli allvarligt sjuk
Du som är gravid
50 år till 64 år
18 år och äldre med nedsatt immunförsvar
18 år till 49 år
Barn och unga 0 år till 17 år
mer på 1177.se
Frågor och svar om vaccination mot covid-19
Här hittar du frågor och svar om vaccinationerna mot covid-19. Kontrollera att du har valt region högst upp på sidan. Då får du rätt information för dig.
Kom ihåg att vaccinera dig
Vaccinera dig mot influensa och covid-19 om du till exempel är äldre, gravid eller har vissa sjukdomar. Det minskar risken att du blir allvarligt sjuk. Här kan du läsa mer.
Vaccination mot covid-19
Vaccin är det säkraste sättet att skydda sig om man har en ökad risk att bli allvarligt sjuk av covid-19.
Att vara rädd för nålstick
Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.