Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Infektioner i mage och tarmar
Salmonella
Salmonella
Salmonella är en magsjukdom. Den sprids genom dryck och mat som har hanterats på ett felaktigt sätt. De flesta får lindriga besvär som snabbt går över. Du kan få hög feber och diarré.
De flesta som får salmonella har blivit smittade på en utlandsresa, men salmonella finns även i Sverige. Du kan också ha bakterien utan att bli sjuk.
Symtom på salmonella
Salmonellabakterien finns i olika varianter. För den vanligaste formen av salmonella tar det oftast ett till tre dygn från det att du blivit smittad till att du blir sjuk. Sjukdomen börjar oftast snabbt.
Du får ett eller flera av följande symtom vid salmonella:
diarré
ont i magen
feber.
När och var ska jag söka vård?
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Kontakta genast envårdcentraleller enjouröppen mottagningom du har ett eller följande symtom:
Du har diarré och är mycket trött och svag.
Du har blodiga diarréer.
Du har diarré och samtidigt hög feber och frossa.
Du har svåra magsmärtor.
Om det är stängt på vårdcentralen eller den jouröppna mottagningen, sök vård på en akutmottagning.
När du vill ringa 1177 från ett annat land
Ring +46 771-11 77 00 för attfå sjukvårdsrådgivningnär du är utomlands.
Då får du hjälp att bedöma dina symtom och kan få råd om vad du kan göra själv och om du bör söka vård. Du kan läsa mer om vad som gäller om du behöver vård i textenVård utomlands.
Så smittar salmonella
Bakterierna sprids framför allt genom mat som inte är ordentligt kokt eller stekt. De sprids också genom frukt och grönsaker som inte har sköljts ordentligt.Det krävs oftast att du får i dig många salmonellabakterier för att du ska bli sjuk.Det är mycket ovanligt att smitta överförs från person till person. Då är det oftast inom den egna familjen, eller i förskolan. Särskilt äldre personer och yngre barn kan vara mer mottagliga för salmonella.
Hur kan jag förebygga salmonella?
Du får oftast salmonella efter intag av förorenad mat eller dryck. Det kan därför ofta vara svårt att undvika att bli smittad.
Tänk på det här:
Ät väl genomstekt eller kokt mat.
Undvik mat som har stått framme länge när det är varmt.
Laga inte mat till familj och vänner så länge du är sjuk.
Var extra noga med handhygienen de närmaste månaderna efter att du har haft salmonella.
Så här minskar du risken för att smittan sprids:
Tvätta händernamed flytande tvål före måltider och efter toalettbesök.
Stanna hemma från skola eller arbete om du har diarré. Barn med diarré ska inte gå till förskolan, men de kan oftast börja igen inom en vecka.
Använd engångshandduk eller ha egen handduk.
Undvik att laga mat så länge du har kräkningar eller diarréer.
Håll toaletten avtorkad och ren. Använd om möjligt en egen toalett.
Bada inte i pool så länge du har diarré.
Det finns inget vaccin mot salmonella.
Behandling
Vid salmonella är det viktigt att dricka vätska ofta och lite i taget. Det är viktigt att stoppa vätskeförlusten somdiarréernaorsakar. Det är extra viktigt attyngre barn får i sig vätska om de har kräkningar och diarréer.
Så snart du känner dig bättre går det bra att äta som vanligt. Du blir oftast bra efter en till två veckor. Sjukdomen brukar inte smitta när diarrén har gått över. För de flesta har bakterierna försvunnit helt inom tre månader. Men salmonellabakterierna kan finnas kvar i tarmen en längre tid, ibland flera månader. Det är ofarligt, men det finns en risk att du smittar andra.
Antibiotika brukar inte vara nödvändigt
De flesta som får salmonella behöver inte antibiotika. Det beror på att antibiotika kan försvaga den naturliga och viktiga tarmfloran av bakterier. Den behövs för att matsmältningen ska kunna fungera som den ska.
Ibland kan du behöva behandlas medantibiotika.Det gäller till exempel om du har en allvarlig immunbristsjukdom, en ledprotes eller kärlprotes, bråck på pulsådern, eller har mycket svår diarré.
Viktigt att veta om du har salmonella
Salmonella är en så kallad allmänfarlig sjukdom. Det betyder att den läkare som upptäcker att någon har sjukdomen måste rapportera det till regionens smittskyddsläkare och tillFolkhälsomyndigheten.
Särskilda regler gäller för dig om något av följande stämmer:
Du arbetar med matberedning eller oförpackade livsmedel.
För dig som arbetar med att vårda små barn.
Du arbetar med personer som har kraftigt nedsatt immunförsvar.
Prata med din arbetsgivare. PåFörsäkringskassans webbplatskan du läsa mer om smittbärarpenning.
Komplikationer
Det är ovanligt, men ibland kan salmonella leda till följdsjukdomar som till exempel ledbesvär.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationen som du fårav vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet attvara delaktighänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen ochbarnet förstår den information ni får av vårdpersonalen.
Läs mer på andra webbplatser
Folkhälsomyndigheten om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på salmonella
När och var ska jag söka vård?
När du vill ringa 1177 från ett annat land
Så smittar salmonella
Hur kan jag förebygga salmonella?
Behandling
Viktigt att veta om du har salmonella
Komplikationer
Påverka och delta i din vård
Mer på 1177.se
Vård utomlands
Om du blir sjuk och behöver vård i ett land utanför Sverige gäller olika regler beroende på vilket land du är i och hur snabbt du behöver få vård.
ICE – nödnummer till närstående i mobilen
Sjukvårdspersonal kan snabbt behöva komma i kontakt med dina närstående, till exempel vid olyckor eller om du hastigt blir sjuk. Spara därför telefonnummer till närstående i mobilen och döp kontakterna till ICE.
Reseapotek
Vad du tar med dig i ett reseapotek kan variera beroende på vilket land du reser till och hur lång tid du är borta.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.