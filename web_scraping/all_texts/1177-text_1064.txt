Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Kognition och kommunikation
Tolktjänster vid funktionsnedsättning
Tolktjänster vid funktionsnedsättning
Du kan få hjälp med tolkning om du har en hörselskada, dövhet eller dövblindhet. Du kan också få tolkning om du har svårt att prata, läsa eller skriva. Du kan få tolkning i alla vardagssituationer. Det kan till exempel vara vid besök i vården, vid fritidsaktiviteter, möten och händelser som rör din familj.
Tolktjänster från regioner
Det finns flera olika typer av tolktjänster som du kan få genom din region. Vilken typ av tolk du behöver beror på vilka behov du har.
Tolkningen kan ske på plats eller på distans beroende på tolktjänst och tolkbeställning. Vardagstolkningen är avgiftsfri.
Teckenspråkstolkar
Teckenspråkstolkar används av dig som har teckenspråk som första språk. Tolken tolkar mellan dig och den som är hörande. Tolken växlar mellan teckenspråk och talad svenska.
Skrivtolkar
Skrivtolkning kan användas av dig som har fått en hörselskada eller dövhet i vuxen ålder. En skrivtolk skriver ner det som sägs och du kan läsa det på en skärm.
Tolkar för dig med dövblindhet
En dövblindtolk tolkar för dig som har både en synskada och en hörselskada. Tolkarna använder olika typer av tolkning beroende på vad du behöver, till exempel taktilt och visuellt teckenspråk eller tydligt tal.
Hur beställer jag en tolk?
Kontakta tolkcentralen i din region för att boka en tolk.På webbplatsen för tolkcentalerna i Sverigehittar du kontaktuppgifter till alla tolkcentraler i Sverige.
Taltjänst
Taltjänst är en tolkservice för dig som har svårt att läsa, skriva eller prata. Taltjänst finns bara i vissa regioner. Där tjänsten finns kan du få följande stöd:
Talstöd. Det innebär att taltjänsttolkarna följer med dig och fungerar som ett personligt stöd vid samtal.
Telefonstöd. Det innebär att du får hjälp med att ringa ett så kallat trepartssamtal. I samtalet medverkar du, den du talar med och tolken.
Lässtöd och skrivstöd. Det innebär att du får hjälp med att läsa eller skriva. Det kan till exempel handla om att skriva brev eller skriva anteckningar vid möten.
Andra tjänster för dig som behöver tolkning
Bildtelefoni och Teletal är två andra tjänster för dig som behöver tolkning eller stöd när du ska kommunicera. Post-och telestyrelsen ansvarar för tjänsterna. De är avgiftsfria och du behöver inte boka i förväg.
Bildtelefoni
Bildtelefoni är en tjänst som gör att du som använder teckenspråk kan ringa till en person som använder talad svenska, och tvärtom. Dessutom kan två eller flera personer som befinner sig på samma plats få samtal distanstolkade.
En teckenspråkstolk finns med genom så kallat trepartssamtal. I samtalet finns du, den du ringer till och tolken. Personen som använder teckenspråk ser tolken med bild.
Tolken kan också tolka mellan två personer som finns på samma plats. Även då deltar tolken med bild och ljud.
Här kan du läsa mer om hur du använder Bildtelefoni.
Teletal
Teletal är en telefontjänst för dig som behöver stöd under telefonsamtal. En tolk är med dig i samtalet och hjälper dig.
Detta gör tolken:
tolkar otydligt tal och svåra ord
ger stöd för minnet
antecknar vad som sägs i samtalet och skickar det till dig
hjälper dig i telefonväxlar
är en trygghet och ett stöd för dig.
Här kan du läsa mer om hur du använder Teletal.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Tolktjänster från regioner
Andra tjänster för dig som behöver tolkning
Läs mer på 1177.se
Alternativ telefoni
Du som har mycket nedsatt hörsel, dövhet eller dövblindhet kan använda särskilda hjälpmedel för att ringa. Hjälpmedlen kallas för alternativ telefoni.
Att få  hjälpmedel
Ditt hjälpmedel ska passa dig och dina behov. Här kan du läsa om hur det går till att få olika typer av hjälpmedel genom vården. Du kan också läsa om hur du köper ett hjälpmedel själv.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.