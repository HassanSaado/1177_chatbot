Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Tandvård
Så fungerar tandvården i Sverige - ukrainska
Як працює система стоматологічної допомоги у Швеції
Стоматологічна допомога часто коштує дорожче, ніж інші види медичної допомоги. Перш ніж вибрати стоматолога або гігієніста, порівняйте вартість послуг різних постачальників. Вартість послуг залежить, серед іншого, від вашого віку і типу процедур, яких ви потребуєте.
У Швеції пацієнти зазвичай самостійно сплачують більшу частину вартості стоматологічної допомоги. Тому завжди запитуйте стоматолога або гігієніста, скільки коштує обстеження або лікування. Ви маєте право знати це заздалегідь.
Інформація для прибулих з інших країн і шукачів притулкувикладена тут.
Läs textenpå svenska här.
Як звернутися за стоматологічною допомогою?
Якщо вам потрібне лікування зубів, зверніться за допомогою до стоматологічної клініки. Там працюють стоматологи, гігієністи та стоматологічні медсестри. Вони проводять обстеження, лікування і заходи з профілактики захворювань зубів і ясен. Ви самостійно обираєте, до якої клініки звернутись.
Тут ви знайдете перелікстоматологічних клінік.
Безкоштовна допомога дітям і молоді
Дітям та молоді стоматологічна допомога надається безкоштовно до 31 грудня того року, коли їм виповнюється 23. Така допомога охоплює майже всі види обстежень і методи лікування.
Стоматологічна субсидія
Пацієнти самостійно оплачують стоматологічну допомогу з того року, коли їм виповнюється 24.
Але щороку ви отримуватимете допомогу на стоматологічне обслуговування. Її розмір залежить від вашого віку. Ця допомога називається загальною стоматологічною субсидією (allmänt tandvårdsbidrag). Повідомте персоналу клініки, що ви бажаєте використати субсидію для оплати.
Субсидія у разі захворювання
Якщо у вас є захворювання, що впливає на стан зубів, ви можете отримати субсидію на стоматологічну допомогу. Чи маєте ви право на цільову стоматологічну субсидію вирішує стоматолог або гігієніст. Може знадобитися медична довідка на підтвердження вашого захворювання.
Максимальна сума витрат
Існує максимальна сума, більше якої вам не потрібно платити протягом дванадцяти місяців. Це називається програмою компенсації частини витрат на стоматологічну допомогу.
У деяких випадках стоматологічна допомога коштує стільки ж, скільки й інше медичне обслуговування
У деяких випадках ви можете заплатити за стоматологічну допомогу таку ж ціну, як і за іншу медичну допомогу. Наприклад, якщо у вас є певне захворювання і вам потрібна стоматологічна допомога в рамках лікування.Така стоматологічна допомога надається безкоштовно особам від 85 років.
Фіксована ціна в деяких клініках
Деякі стоматологічні клініки пропонують угоди, що діють як страхування. Це означає, що ви сплачуєте однакову суму щомісяця, навіть якщо не відвідуєте стоматолога. Коли вам знадобиться лікування (наприклад, встановлення пломби), то воно вже буде оплачено.
Якщо ви не можете оплатити стоматологічну допомогу
Якщо ви не можете оплатити стоматологічне обслуговування, зверніться за допомогою. Ви можете попросити стоматологічну клініку розділити суму оплати на кілька платежів. Також можна звернутись до банку або до Соціальної служби вашого муніципалітету.
Усний переклад
Якщо ви не розмовляєте шведською, томожете отримати допомогу усного перекладача. Повідомте, що вам потрібний перекладач, коли записуєтеся на прийом. Послуги перекладача у деяких випадках можуть бути платними.
Share article
Share on facebook
Share on twitter
Share with a friend
Print page
Page Navigation
Як звернутися за стоматологічною допомогою?
Безкоштовна допомога дітям і молоді
Стоматологічна субсидія
У деяких випадках стоматологічна допомога коштує стільки ж, скільки й інше медичне обслуговування
Фіксована ціна в деяких клініках
Якщо ви не можете оплатити стоматологічну допомогу
Усний переклад
Більше контенту українською
Українська
Тут ви можете знайти контент сайту 1177.se, доступний українською мовою. Оберіть регіон у верхній частині сторінки, щоб отримати актуальну для вас інформацію.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.