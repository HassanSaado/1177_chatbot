Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Hjärtrytm
Plötsligt hjärtstopp hos idrottande barn och ungdomar
Plötsligt hjärtstopp hos idrottande barn och ungdomar
Det är mycket ovanligt, men det händer att idrottande barn och ungdomar plötsligt får hjärtstopp. Det beror oftast på någon allvarlig ärftlig sjukdom i hjärtat som inte har upptäckts tidigare.
En liten del av dessa plötsliga hjärtstopp orsakas av akuthjärtmuskelinflammation. Barnet eller tonåringen kan få inflammationen om hen har en virusinfektion. Det är därför viktigt att undvika fysisk aktivitet vid en infektion i kroppen.
Symtom
Det här är symtom som kan tyda påallvarliga ärftliga hjärtsjukdomarsom inte har upptäckts tidigare:
Barnet eller tonåringen svimmar utan förvarning, särskilt om det händer under pågående fysisk aktivitet.
Barnet eller tonåringens fysiska prestationsförmåga försämras plötsligt utan tydlig förklaring.
Barnet eller tonåringen får ont i bröstet vid ansträngning, men det går över när hen vilar.
När och var ska jag söka vård?
Kontakta envårdcentralför utredning i följande situationer:
Barnet eller tonåringen har svimmat, fått yrsel eller ont i bröstet vid ansträngning.
Barnet eller tonåringen har genetiska släktingar som har haft hjärtmuskelsjukdom eller allvarlig hjärtrytmrubbning.
Barnet eller tonåringen har någon genetisk släkting som varit yngre än 40 år och avlidit plötsligt.
Om det är bråttom
Ring genast 112 om barnet eller tonåringen svimmar och inte återfår medvetandet och inte andas. Påbörja därefterhjärt-lungräddning.Ring även genast 112 om hen har andningssvårigheter efter att ha svimmat.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Går det att förebygga att idrottande barn och ungdomar får plötsligt hjärtstopp?
Barn och tonåringar med vissa medfödda hjärtsjukdomar kommer förr eller senare att få hjärtstopp. Det här påverkas inte av vilka aktiviteter barnet eller tonåringen ägnar sig åt. Men om hen har en allvarlig hjärtsjukdom och idrottar finns det risk att hjärtstoppet inträffar då. Hos en annan ung person som inte idrottar men har samma hjärtsjukdom kanske hjärtstoppet i stället hade kommit hemma när hen sov.
Undersökningar och utredningar
När det finns misstanke om att en ung person kan ha en medfödd hjärtsjukdom görs en utredning medEKG,ultraljudavhjärtat,arbetsprovoch långtidsregistrering av hjärtrytmen. Många medfödda sjukdomar med risk för plötsligt hjärtstopp kan upptäckas med hjälp av ettblodprov, så kallad DNA-analys.
Behandling
Det som avgör om barnet eller tonåringen behöver rehabilitering efter ett hjärtstopp är om hen har fått skador på nervsystemet. Dessa skador kan variera från inga alls till svåra.
Vanligtvis är det både möjligt och önskvärt att en ung person som fått hjärtstopp håller på med motionsidrott. Men elitidrott som medför kraftiga påfrestningar på hjärt-kärlsystemet bör den unga personen däremot inte hålla på med.
Risken för nya hjärtstopp kan oftast minskas med hjälp av läkemedel. Ibland krävs även att barnet eller tonåringen får en så kallad ICD inopererad. Det är en maskin som övervakar hjärtrytmen och som kan rätta till rytmen med en elchock. En ICD kan även fungera sompacemakerom barnet eller tonåringen skulle få ett nytt hjärtstopp.
Påverka och delta i ditt barns vård
Du kansöka vårdför ditt barn på vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
Du ska vara vara delaktig i ditt barns vård. Därför är det viktigt att duförstår informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge barnet kan behöva vänta på vård och behandling.
Ju äldre barnet är desto viktigare är det att hen får vara delaktig i sin vård.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Läs mer på 1177.se
Hjärt-lungräddning (HLR) på barn
Hjärta och blodomlopp
Infektioner i hjärtat hos barn
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Går det att förebygga att idrottande barn och ungdomar får plötsligt hjärtstopp?
Undersökningar och utredningar
Behandling
Påverka och delta i ditt barns vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.