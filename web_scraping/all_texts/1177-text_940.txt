Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Praktiska råd i vardagen
Borsta tänder på barn
Borsta tänder på barn
Redan när ett barn får sin första tand är det bra att börja med tandborstningen. Om barnet vänjer sig tidigt går det lättare att göra tandborstning till en vana för barnet.
När barnet får sin första tand är det dags att börja borsta regelbundet. Borsta barnets tänder två gånger om dagen. Borsta efter frukosten på morgonen och innan läggdags på kvällen.
Barn upp till två år kan först få vänja sig vid att ha en tandborste i munnen. Ett sätt kan vara att barnet får bita på sin tandborste när tänderna bryter fram och det kliar i tandköttet.
Det är bra att barnet tidigt börjar öva sig på att själv borsta tänderna.
Tandborste och tandkräm
Använd en tandborste med ett litet och mjukt borsthuvud. Välj en tandkräm som har mild smak. Det finns även tandkräm utan smak och som inte skummar.
Det är viktigt att tandkrämen innehåller fluorid, som skyddar tänderna mot hål. Det finns tandkräm med olika mycket fluorid som är anpassat för barnets olika åldrar.
När barnet får sina första tänder är det lagom med en liten klick tandkräm. Den bör inte vara större än att den får plats på barnets egen lillfingernagel.
Så här borstar du
Borsta tänderna på små barn när de ligger ner. Skötbordet kan vara en bra plats. Hen kan också ligga i sängen, gärna med huvudet i ditt knä. Du kan lättare se in i munnen och komma åt tänderna längst bak om barnet ligger ner.
De flesta barn gapar automatiskt om du försiktigt för in ett finger i munnen längs med kindens insida.
Äldre barn kan stå eller sitta under tandborstningen
Barn kan stå upp under tandborstningen från det att de är fyra till fem år. Du kan sitta och låta barnet luta huvudet lätt bakåt mot din axel och arm. Ibland kan det passa bättre att barnet sitter i ditt knä.
Du kan lättare se in i munnen om du för in ett eller ett par fingrar utmed insidan av kinden och håller ut mungipan lite.
Barnet behöver hjälp av en vuxen ända upp i tio- till tolvårsåldern, ibland längre. När barnet är i sexårsåldernkommer nya tändersom är extra känsliga.
Borsta med små rörelser
Gör på följande sätt när du borstar tänder på barn:
Borsta hela tanden till kanten av tandköttet.
Borsta tandens utsida, insida och tuggyta.
Borsta en tand i taget längs tandraden.
Använd små lätta rörelser. Pröva med att hålla borsten som en penna för att få ett lättare tryck.
Låt barnet sila mellan tänderna
Barn från sex år kan avsluta tandborstningen med att sila tandkrämsblandningen och lite vatten mellan tänderna innan hen spottar ut. Barnet ska helst inte skölja munnen efteråt med vatten.
Eltandborste
Du kan använda eltandborste på barn från tre till fyra år. En eltandborste tar bort mer bakterier än en vanlig tandborste, men du behöver använda ett annat sätt att borsta.
Barnet behöver hjälp med att borsta med eltandborste ända upp i tio- till tolvårsåldern. Hos vissa barn kan det vara lättare att komma åt att borsta med eltandborste som har ett litet borsthuvud.
Det får inte plats tillräckligt med tandkräm på ett litet borsthuvud. Sätt på en centimeter tandkräm och borsta överkäken. Fylla sedan på med en centimeter tandkräm till och borsta underkäken.
Här kan du se filmer hosFolktandvården om hur du borstar tänder på barn.
Det är inte alltid lätt att borsta barns tänder
Det är viktigt att du borstar barnets tänder regelbundet. Ibland kan det vara svårare att göra det. Ofta handla det om att barnet testar sin egen vilja.
Då kan du pröva att massera tandkräm på tandraden med fingrarna. Ett annat sätt kan vara att låta barnet få borsta sina tänder själv först och att du sen fortsätter att borsta.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Tandborste och tandkräm
Så här borstar du
Det är inte alltid lätt att borsta barns tänder
Mer på 1177.se
Råd för friska tänder hos barn
För att barns tänder ska vara friska är det viktigt att skapa bra matvanor tidigt.
Hål i mjölktänderna – karies hos barn
Karies är en sjukdom som orsakar hål i tänderna. Det går att minska risken för karies genom att borsta barnets tänder regelbundet och undvika att ge söta mellanmål.
Tändernas utveckling
Barnets tänder börjar komma vid sex till åtta månaders ålder. Mellan fem och sju års ålder tappar barnet sina mjölktänder och de permanenta tänderna kommer fram.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.