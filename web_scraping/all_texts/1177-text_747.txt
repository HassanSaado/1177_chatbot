Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Utslag och eksem
Pityriasis rosea – medaljongsjuka
Pityriasis rosea – medaljongsjuka
Medaljongsjuka ger utslag på kroppen och är vanligast hos skolbarn och unga vuxna. Sjukdomen går över av sig själv, även om det ibland kan ta lite tid. Medaljongsjuka smittar inte.
Sjukdomen heter också pityriasis rosea och kallas ibland för fjällros.
Symtom
Du får först endast ett utslag på kroppen. Det utslaget kallas för en primärmedaljong. Oftast sitter utslaget någonstans på magen eller ryggen. Utslaget har en oval form och är några centimeter långt.
Efter några dagar börjar det ofta komma fler utslag. Dessa utslag kommer i närheten av primärmedaljongen, men är mindre i storlek. De kan också sprida sig ut längs med överarmarna och låren. Det är ovanligt att få utslag i ansiktet.
Utslagen är ofta röda eller rosa och fjällar. Det röda eller rosa syns mindre på mörk hud. Ibland kan utslagen klia.
När och var ska jag söka vård?
Du behöver inte söka vård eftersom medaljongsjuka går över av sig själv.
Kontakta envårdcentralom utslagen kliar mycket eller om du är osäker på om utslagen är medaljongsjuka. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Det finns ingen behandling mot medaljongsjuka. Sjukdomen läker av sig själv, även om det kan ta tid. Utslagen kan finnas kvar i upp till ett halvår, men det är ovanligt.
Om det kliar
Kortison kan hjälpa om utslagen kliar. Du kan först prova en receptfri kortisonkräm, men om det inte hjälper kan en läkare skriva ut en starkare kortisonkräm. Den kan också göra så att utslagen bleknar fortare.
Klådan kan bli värre om huden är torr. Därför är det bra att vara sparsam med tvål och vatten och att smörja med mjukgörande kräm.
Vad beror medaljongsjuka på?
Medaljongsjuka beror troligtvis på ett virus.
Sjukdomen smittar inte mellan människor. Det är ovanligt att få medaljongsjuka fler än en gång.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Vad beror medaljongsjuka på?
Påverka och delta i din vård
Läs mer på 1177.se
Utslag och hudförändringar hos barn – bildguide
Här kan du se bilder på utslag, prickar eller hudförändringar som barn kan få.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.