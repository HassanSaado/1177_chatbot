Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Lungor och luftvägar
Inflammation och infektion i lungor och luftrör
Legionella
Legionella - Legionärssjuka
Legionella är en svår lunginflammation. Den smittar genom att du andas in små droppar med förorenat vatten. Legionella behandlas med antibiotika, ibland kan du behöva vårdas på sjukhus.
Legionella smittar inte mellan människor. Infektionen orsakas av legionellabakterier. Bakterierna förökar sig i stillastående vatten och kan förorena vattenledningar, klimatanläggningar, duschar och bubbelpooler.
Symtom på legionärssjuka
Vanliga symtom på legionella är ett eller flera av följande:
lunginflammationmed hög feber
ont i huvudet
ont i musklerna
svårigheter att andas eller att du blir andfådd
Du kan även få diarré eller känna dig förvirrad.
När och var ska jag vård?
Kontakta envårdcentralom du symtom som kan bero på legionella. Många mottagningar kan du kontakta genom attlogga in. Om det är stängt kan du vänta tills vårdcentralen öppnar.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om det är bråttom
Kontakta genast envårdcentraleller enjouröppenmottagningom du har svårt att andas.
Sök vård på en akutmottagning om det är stängt på vårdcentralen eller den jouröppna mottagningen.
Så smittar legionella
Du kan bli smittad genom att andas in förorenat vatten i form av finfördelade vattendroppar i luften, till exempel när du duschar eller sitter i en bubbelpool. Du behöver få ner bakterierna i lungorna för att bli smittad. Du blir inte smittad genom att dricka vattnet.
Det tar ungefär fem till sex dygn från att du blivit smittad tills att du blir sjuk. Bakterien kan inte ligga kvar i kroppen och ge symtom vid senare tillfällen.
Det är främst personer med nedsatt immunförsvar som blir svårt sjuka. Risken är även större för personer som röker.
Ibland uppstår utbrott där flera i en grupp blir smittade och sjuka av legionella.
Det är vanligt att bli smittad utomlands.
Hur kan jag minska risken för legionella?
Legionellabakterier förökar sig i vatten som är mellan 18 och 45 grader.
Det här kan du göra för att förhindra att bakterierna förökar sig:
Byt duschslang och duschmunstycke regelbundet.
Spola igenom duschen med hett vatten om den stått oanvänd en tid.
Se till att varmvattenberedaren värmer vattnet tillräckligt.
Legionella kan också finnas i jord i påsar med planteringsjord. Undvik att andas in damm från påsar med jord när du öppnar dem. Blöt gärna torr jord och tvätta händerna när du är klar.
Undersökning
Du får göra enlungröntgensom visar om du har enlunginflammation.
Läkaren tar prov från upphostningar och urin. Proven visar om du har legionellabakterier.
Legionärssjuka är en del av smittskyddslagen
Legionella ären anmälningspliktig sjukdom enligt smittskyddslagen. Det innebär att den behandlande läkaren gör en anmälan till smittskyddsläkaren i länet där du bor, och till Folkhälsomyndigheten.
Behandling
Du fårantibiotikaom du har legionella. Infektionen kräver ofta sjukhusvård.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på legionärssjuka
När och var ska jag vård?
Så smittar legionella
Hur kan jag minska risken för legionella?
Undersökning
Behandling
Påverka och delta i din vård
Läs mer på 1177.se
Lunginflammation
Vid en lunginflammation har delar av lungorna blivit inflammerade. Då kan du få hosta, feber och svårt att andas. Orsaken är oftast bakterier och då behandlas du med antibiotika.  De flesta med lunginflammation blir helt friska inom någon månad.
Smittskyddslagen
Vissa smittsamma sjukdomar anses vara särskilt allvarliga. För att minska spridningen av de sjukdomarna finns det särskilda bestämmelser.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.