Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Pung och testiklar
Ont i pungen
Ont i pungen
Det är viktigt att söka vård direkt om du eller ditt barn får ont i pungen. Ibland behövs en akut operation för att ta reda på orsaken. Det är större möjlighet att bli helt återställd om du får behandling snabbt.
Det finns flera anledningar till att du kan få ont i pungen. I den här texten kan du läsa om några orsaker:
Testikeln eller bihanget på testikeln har vridit sig.
Bitestikelinflammationellertestikelinflammation.
Inklämt ljumskbråck.
Testikelvridning
En orsak till att det gör ont i pungen är att testiklarna har vridit sig. Det är ovanligt men gör oftast mycket ont. Testikelvridning är vanligast i puberteten, men både yngre barn och vuxna kan få det. Bland yngre barn är det vanligast att det upptäcks vid födseln eller veckorna efter. Testikeln kan ta skada om den är vriden i flera timmar.
Symtom
Vid testikelvridning kan du ha ett eller flera av följande symtom:
Du får plötsligt ont i pungen.
Pungen blir röd.
Testikeln är öm och svullen när du känner på den.
Du mår illa.
Ibland gör det ont. Det kan också kännas som ett obehag i pungen.
Läs mer om testikelvridning och hur det behandlas.
Bihanget på testikeln kan också vrida sig
På testikeln sitter ibland ett litet bihang som kan vrida sig och leda till att det gör ont i pungen, men det är inte skadligt. Detta är vanligast innan man har kommit in i puberteten. Det brukar gå över på några dagar.
Bitestikelinflammation
Bitestiklarna sitter i pungen ovanpå testiklarna. Bitestikelinflammation är en inflammation i ena eller båda bitestiklarna.
Ordetinflammationanvänds när det finns olika tecken på att kroppen reagerar på en skada eller ett angrepp. Det kan till exempel vara en infektion eller att du fått ett slag mot pungen.
Symtom
Det är vanligt att du har ett eller fler av följande symtom om du har bitestikelinflammation:
Ena halvan av pungen är svullen och gör ont.
Du känner dig ordentligt sjuk.
Du harfeber.
Du behöver kissa oftare än vanligt.
Du känner att det svider när du kissar.
Du är öm mellan penisen och ändtarmens öppning.
Läs mer om bitestikelinflammation och hur det behandlas.
Testikelinflammation
En inflammation i testiklarna kan bero på att en infektion i bitestiklarna har spridit sig.
Symtom
Det är vanligt att ha ett eller flera av följande symtom om du har testikelinflammation:
Pungen är svullen och gör ont.
Du känner dig mycket sjuk.
Du harfeber.
Ibland kan inflammationen bero på enurinvägsinfektion. Då kan du även ha besvär när du kissar.
Läs mer om testikelinflammation och hur det behandlas.
Inklämt ljumskbråck
Ljumskbråck innebär att bukväggen vid ljumsken inte har slutit sig eller att den är försvagad. Då kan bukhinnan och en del av tarmen pressas ut. Det syns som en svullnad under huden.
Ofta går det att trycka tillbaka allt men ibland går det inte. Då kallas det för ett inklämt ljumskbråck. Vid ett inklämt ljumskbråck kan till exempel blodcirkulationen skadas. Det är ett allvarligt tillstånd.
Symtom
Ett inklämt ljumskbråck märks oftast tydligt. Det är då vanligt att få flera av följande symtom:
Du har mycket ont i magen, ljumsken eller pungen.
Du har en utbuktning eller svullnad i ljumsken som gör ont och som inte går att trycka tillbaka.
Ljumsken eller pungen blir röd.
Du mår illa.
Ett inklämt ljumskbråck kan getarmvred. Det gör då mycket ont i magen. Tarmvred kan vara det första symtomet på inklämt ljumskbråck, eftersom bråcket inte alltid har märkts tidigare. Ett inklämt ljumskbråck kan också skada testikeln.
Barn kan ha fler symtom
Barn som har inklämt ljumskbråck kan dessutom bli trötta, ointresserade av omgivningen och inte visa samma kontakt som vanligt. De äter ofta dåligt och kan också kräkas.
Läs mer om inklämt ljumskbråck och hur det behandlas.
När och var ska jag söka vård?
Sök genast vård på en akutmottagning om du eller ditt barn har ont i pungen, eftersom det kan bero på testikelvridning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Påverka och delta i din vård
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens ålder och mognad.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Om ni behöverhjälpmedelska ni få information om vad som finns och hur ni får det.
Mer på andra webbplatser
UMO: Penisen och pungen
Killfrågor
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Testikelvridning
Bitestikelinflammation
Testikelinflammation
Inklämt ljumskbråck
När och var ska jag söka vård?
Påverka och delta i din vård
Mer på 1177.se
Så fungerar det manliga könsorganet
Det manliga könsorganet består av flera olika delar. Några sitter utanpå kroppen och en del sitter inuti kroppen.
Könsorgan
Här kan du läsa om sjukdomar och besvär kopplade till könsorganen.
Pung och testiklar
Här kan du läsa om sjukdomar och besvär i pung och testiklar.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.