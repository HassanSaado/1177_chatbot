Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Graviditetsbesvär och sjukdomar
Grupp B-streptokocker
Grupp B-streptokocker
Grupp B-streptokocker, GBS, är en vanlig bakterie som många har i tarmen. De kan sprida sig till underlivet och orsaka en urinvägsinfektion. Om du har GBS när du är gravid kan barnet smittas. Nyfödda barn kan bli allvarligt sjuka, men det är ovanligt.
Symtom
Det är vanligt att ha grupp B-streptokocker, GBS, i kroppen utan att det märks. Du får bara besvär om bakterien orsakar en infektion.
Kan orsaka en urinvägsinfektion
Ibland kan bakterien komma in i urinröret och orsaka enurinvägsinfektion. Det gäller både män och kvinnor.
Det här är vanliga symtom om du har en urinvägsinfektion:
Du behöver kissa ofta.
Du får en svidande känsla när du kissar eller precis efteråt.
Du har ont i nedre delen av magen, över urinblåsan.
Du känner dig frusen.
Ibland kan det synas liteblod i urinen.
När och var ska jag söka vård?
Kontakta envårdcentralom du tror att du har en urinvägsinfektion. Du som är gravid kan söka vård på enbarnmorskemottagning. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar
Du som har symtom på urinvägsinfektion fårlämna ett urinprov.
Du kan också få lämna ett odlingsprov från slidan och ändtarmen.
Behandling
En infektion som är orsakad av GBS behandlas medantibiotika.
Så smittar GBS
GBS finns naturligt i tarmen hos många människor. Bakterien kan därför lätt sprida sig till underlivet.
GBS kan överföras vid sexuell kontakt. Däremot räknas GBS inte som en sexuellt överförd sjukdom.
Det finns inget vaccin mot Grupp B-streptokocker.
Graviditet och GBS
Ungefär en tredjedel av alla som är gravida har GBS i ändtarmen eller underlivet. De flesta får inga besvär.
Barn kan smittas under förlossningen
Även om du inte har några symtom kan bakterien föras över till barnet. Det är vanligast att det sker vid en förlossning genom slidan. Det är inte lika vanligt vid kejsarsnitt.
Ibland kan barnet smittas redan under graviditeten, men det är ovanligt.
Behandling om du är gravid
Du som får en infektion på grund av GBS under graviditeten behandlas med antibiotika.
En del kan behöva få antibiotika direkt i blodet i samband med förlossningen. Då minskar risken för att barnet ska smittas.
Du kan behöva få antibiotika under förlossningen om något av följande stämmer:
Du har feber under förlossningen.
Förlossningen äger rum före vecka 37.
Vattnet går mer än 18 timmar innan förlossningen startar.
Du har haft en urinvägsinfektion som har orsakats av GBS under graviditeten.
Du har fött barn tidigare och då fick barnet en GBS-infektion.
Kan ibland orsaka en infektion i livmodern
GBS kan orsaka eninfektion i livmodernefter en förlossning. Med behandling brukar det gå över efter några dagar.
En del behöver behandlas på sjukhus.
Nyfödda barn och GBS
De flesta barn som smittas av GBS i samband med förlossningen blir inte sjuka. Ibland, men det är ovanligt, kan ett nyfött barn få en allvarlig infektion. Det kan till exempel vara någon av följande:
lunginflammation
sepsis - blodförgiftning
hjärnhinneinflammation.
Symtomen brukar komma inom en vecka. Det vanligaste är att barnet blir sjuk redan inom det första dygnet.
Nyfödda barn som får en infektion orsakad av GBS behandlas med antibiotika direkt i blodet.
Du ska förstå informationen
För att du ska kunna vara delaktig i din vård och behandling är det viktigt att duförstårinformationendu får av vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behöva vänta på vård och behandling.
Du har möjlighet att få hjälp av entolk om du inte pratar svenska. Du har också möjlighet att få hjälp av en tolk omdu har en hörselnedsättning.
Läs mer
INFPREG - Grupp B-streptokocker
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar
Behandling
Så smittar GBS
Graviditet och GBS
Nyfödda barn och GBS
Du ska förstå informationen
Aktuella artiklar
Graviditet
Här kan du läsa mer om vad som händer under graviditeten. Du kan bland annat läsa om hälsa, undersökningar, besvär och vad som händer i livmodern vecka för vecka.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.