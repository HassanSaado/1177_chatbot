Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid epilepsi
Läkemedel vid epilepsi
Många som har epilepsi kan slippa anfall med hjälp av läkemedel. Du blir inte helt frisk från epilepsin, utan läkemedlen minskar risken att få fler anfall. Läkemedel kan också användas för att bryta ett pågående anfall.
Den här texten beskriver olika typer av läkemedel som används vid epilepsi.
Här kan du läsa mer om epilepsi.
Behandlingen anpassas efter dina behov
Du får vanligtvis behandling med läkemedel efter att ha haft minst två epileptiska anfall. Du går igenom fördelar och nackdelar med olika läkemedel tillsammans med din läkare innan behandlingen börjar. Det kan ta tid och du kan behöva prova flera olika läkemedel i olika doser innan behandlingen fungerar för dig.
Läkemedlen är förebyggande och minskar risken för anfall så länge du tar dem.
Vilka läkemedel används?
De läkemedel som används vid epilepsi har olika bra effekt mot olika typer av anfall. En del hjälper vid de flesta typer avepilepsi,medan andra bara hjälper mot vissa.
Vilken typ av läkemedel du får varierar beroende på bland annat din ålder och vilken typ av anfall du har.
Vilken dos du ska ta av läkemedlet är olika från person till person. Ditt läkemedel som används vid epilepsi ska också passa ihop med andra typer av läkemedel som du tar.
Ta läkemedlen regelbundet
För att läkemedlen ska fungera måste de tas regelbundet minst en gång om dagen. Vissa läkemedel måste tas flera gånger om dagen. Om du glömmer att ta en eller flera doser så kan du få anfall.
Du kan behövalämna blodprovför att se hur dosen ska anpassas. Dosen ökas långsamt för att kroppen ska få vänja sig vid det nya läkemedlet. Då minskar risken för biverkningar.
Målet är att hitta den lägsta dosen som förebygger anfall utan att ge biverkningar.
Det kan ta tid innan du känner dig bättre
Ibland kan man känna sig sämre i början av behandlingen. Du måste ta läkemedlet ganska lång tid innan du märker om det minskar antalet anfall.
En del kan avsluta behandlingen efter några år
Behandlingen brukar pågå i flera år och en del behöver få behandling livet ut. Sluta inte med behandlingen utan att prata med din läkare. Oftast ska dosen sänkas och avslutas gradvis.
När passar inte behandling med läkemedel?
Du behöver inte alltid ta läkemedel om dina anfall har varit mycket lindriga. Prata med din läkare om vad som passar just dig.
Läkemedel för att förebygga anfall
Det finns många olika läkemedel som används för att förebygga epileptiska anfall.
Fokal epilepsi
Vid så kalladfokal epilepsianvänds i första hand ofta läkemedel som innehåller karbamazepin, lamotrigin eller levetiracetam.
Generaliserad epilepsi
Vid så kalladgeneraliserad epilepsianvänds i första hand ofta läkemedel som innehåller lamotrigin, levetiracetam eller valproat.
Valproat kan även kallas valproinsyra. Valproat ska inte användas av den som kan bli gravid, om det inte finns speciella skäl.
Absensepilepsi
Vid så kalladabsensepilepsianvänds i första hand etosuximid.
Biverkningar
Din läkare informerar dig om vilka biverkningar du kan förvänta dig.Läkemedel vid epilepsi kan ha många olika slags biverkningar. Biverkningarna ska inte innebära större besvär än anfallen.
Flera av dem kan orsaka huvudvärk, yrsel, balansproblem, skakningar eller darrningar i händerna. De kan också orsaka synstörningar, hudutslag och svårigheter att samordna muskelrörelser.
Det är vanligt att bli trött, yr eller illamående under de första veckorna av behandlingen. När dosen ökas långsamt minskar risken för biverkningar och de brukar gå över efter ett tag. Om du får allvarliga biverkningar ska du genast prata med din läkare.
Exempel på läkemedel som oftast används för att förebygga anfall
Läkemedel som innehåller följande:
valproat
karbamazepin
lamotrigin
levetiracetam
oxkarbazepin.
Andra exempel på läkemedel som används för att förebygga anfall
Läkemedel som innehåller följande:
topiramat
lakosamid
eslikarbazepin
pregabalin
zonisamid
etosuximid
fenytoin.
Fenytoin finns även i vissa läkemedel som inte är godkända i Sverige menkan skrivas ut på licens.
perampanel
rufinamid
brivaracetam
cenobamat
klonazepam.
Läkemedel som innehåller klobazam finns i Frisium och Urbanyl. De är inte godkända i Sverige ochkan skrivas ut på licens.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Läkemedel för att bryta anfall
Ett anfall går oftast över av sig själv inom några minuter. Men om anfallet inte går över är det viktigt att så snabbt som möjligt bryta det. Då behövs ett läkemedel som verkar mycket snabbt.
Oftast används läkemedel som tillhör gruppen bensodiazepiner. De  dämpar aktiviteten i hjärnans nervceller. Några exempel är läkemedel som innehåller diazepam eller midazolam. På sjukhus får du dessa läkemedel direkt i blodet med en spruta.
Diazepam finns i flytande form i en tub, som du får i ändtarmen. Det kallas förrektallösning eller klysma.Ibland behöver närstående hjälpa till att ge läkemedlet hemma om du skulle få ett långvarigt anfall. Läkemedlet verkar efter ungefär fem minuter.
Det kan vara svårt att ge klysma i ändtarmen till en vuxen under ett pågående krampanfall. Ett alternativ är då midazolam iflytande formsom sprutas in i munnen.
Du bör genast söka vård om anfallet inte går över med hjälp av läkemedel.
Bensodiazepiner
Bensodiazepiner bör bara användas vid långvariga anfall eller vid anfall som kommer tätt. Ett långvarigt anfall är oftast ett anfall som pågår i längre än fem minuter.
Bensodiazepiner skyddar inte mot återkommande anfall och de har en kortvarig effekt. Det finns också en risk för att effekten av läkemedlet avtar om du använder läkemedlet för ofta. Du kan också bli beroende om du tar bensodiazepiner regelbundet.
Biverkningar
Det är vanligt att bli trött, dåsig och yr av bensodiazepiner. En del kan också få huvudvärk, känna sig darriga eller tala sluddrigt. Besvären kan sitta i någon timme efter behandlingen. Du kan få svårt att andas om du är särskilt känslig för läkemedlet. Prata därför alltid med din läkare om hur du ska använda läkemedlet.
Exempel på läkemedel som oftast används för att bryta anfall
Läkemedel som innehåller följande:
diazepam
midazolam.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Att tänka på när du använder läkemedel vid epilepsi
Flera av de läkemedel som används mot epilepsi kan påverka effekten av många andra läkemedel. Det gäller ocksånaturläkemedel och växtbaserade läkemedel.Oftast går detta att hantera genom att dosen anpassas, men vissa kombinationer är olämpliga.
Det är mycket viktigt att berätta för din läkare om vilka andra läkemedel och växtbaserade läkemedel du tar.
Läkemedel och alkohol
Vissa läkemedel som används vid epilepsi kan göra att du tålalkoholsämre. Men var och en måste prova sig fram försiktigt. En vanlig biverkan hos många läkemedel som används vid epilepsi är att du blir trött. Alkohol gör att du blir ännu tröttare.
Blodprov påverkas av alkohol och läkemedel
En del läkemedel som används vid epilepsi påverkar din lever.Den kan fungera sämre om du har druckit mycketalkoholunder lång tid. Det går inte att se om en nedsatt leverfunktion beror på alkohol eller läkemedel. Därför kan du få frågor om alkoholvanor i samband med leverprovtagning.
En del läkemedel kan vara olämpliga att ta om din lever inte fungerar som den ska.
Om du planerar att bli gravid, är gravid eller ammar
Prata med din läkare om du planerar att bli gravid, är gravid eller ammar. Behandlingen kan behöva ändras, men du ska aldrig ändra något på egen hand.
Prova ut en ny behandling innan du blir gravid
Inför en graviditet är det viktigt att de läkemedel du tar mot epilepsi inte riskerar att skada fostret. Ibland behöver man därför byta behandling före graviditeten. Det kan ta tid att prova ut en ny behandling, ibland upp till ett år. Alla stora förändringar bör göras i god tid före graviditeten. Under graviditeten är det vanligt att ha lite tätare kontakt med sin läkare.
Undvik läkemedel som innehåller valproat vid graviditet
Använd ett effektivtpreventivmedelom du tar valproat. Läkemedel som innehåller valproat, som också kallas valproinsyra har särskilt stor risk att orsaka skador på fostret. Det kan även påverka barnets mentala utveckling efter födseln. Du ska därför inte använda valproat om du kan bli gravid. Det är ovanligt men ibland kan man behöva använda valproat under graviditeten, om ingen annan behandling fungerar. Dosen hålls då så låg som möjligt.
Du kan behöva anpassa dosen under graviditeten
När du blir gravid är det viktigt att du fortsätter att ta dina läkemedel. Du kan däremot behöva anpassa dosen.
Vissa läkemedel måste kontrolleras ofta med blodprov. Du kan behöva öka läkemedelsdosen efter hand. Detta gäller särskilt läkemedel som innehåller lamotrigin, levetiracetam, oxkarbazepin och zonisamid. Efter förlossningen behöver behandlingen oftast minskas något igen.
Amning går oftast bra även om du tar läkemedel, men dosen kan behöva anpassas.
Vad gör jag om jag blivit oplanerat gravid när jag har epilepsi?
Sluta inte med din behandling om du har blivit gravid utan att du har pratat med din läkare. Ett plötsligt avbrott i behandlingen kan leda till att du får epileptiska anfall. Meddela din läkare så snart som möjligt att du är gravid.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Behandlingen anpassas efter dina behov
Läkemedel för att förebygga anfall
Läkemedel för att bryta anfall
Att tänka på när du använder läkemedel vid epilepsi
Läkemedel och alkohol
Om du planerar att bli gravid, är gravid eller ammar
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.