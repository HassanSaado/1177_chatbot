Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Lungor och luftvägar
Inflammation och infektion i lungor och luftrör
Luftrörskatarr hos barn under två år - obstruktiv bronkit
Luftrörskatarr hos barn under två år - obstruktiv bronkit
Luftrörskatarr är en inflammation i luftrören. Inflammationen gör att slemhinnan svullnar. Då slemhinnan svullnar blir luftrören trängre och flödet av luft sämre. Barnet får svårare att andas, särskilt att andas ut.
Ibland kallas luftrörskatarr för obstruktiv bronkit. Obstruktiv betyder förhindrande. Bronkit är det latinska ordet för inflammation i lungornas luftvägar.
Vad är luftrörskatarr?
Luftrörskatarr är en inflammation iluftrörensslemhinna. Inflammationen gör att luftrören blir svullna.
Barns luftrör är smalare och mjukare än vuxnas luftrör. Därför är det större risk för barn att få luftrörskatarr. Barn som är upp till två år har så smala luftrör att barnet kan få luftrörskatarr om hen får en virusinfektion i näsan, alltså blirförkyld.
Symtom på luftrörskatarr hos barn
Symtom på luftrörskatarr är om ett barn som är under två år är förkyld och samtidigt har ett eller flera av följande symtom:
Barnet harsvårt att andas.
Det kommer ett pipande ljud vid utandningarna – så kallat astmapip.
Barnet har myckethosta och slem.
Huden dras in mellan revbenen när barnet andas.
Symtomen märks särskilt tydligt om barnet andas snabbt, är orolig eller upprörd.
Luftrörskatarr eller astma?
Luftrörskatarr ger samma symtom somastma. Ett barn som inte är allergisk och får besvär, får diagnosen luftrörskatarr de första två gångerna hen har besvär. Diagnosen blir astma om besvären återkommer en tredje gång.Om barnet är allergisk eller över två år brukar läkaren kalla det astma redan första gången som barnet får symtom.
Bronkiolit
Bronkiolit är en sjukdom när även de minsta luftrören blir inflammerade. Den ger ofta mer besvär än luftrörskatarr. Bronkiolit är vanligast hos barn under ett år.
När och var ska jag söka vård?
Kontakta envårdcentralom du misstänker att ditt barn har luftrörskatarr.
Ring telefonnummer 1177 om du vill hasjukvårdsrådgivningoch hjälp att bedöma symtom.
Om det är bråttom
Kontakta genast envårdcentralellerjouröppen mottagningom barnet har svårt att andas. Det gäller också om hen har använt luftrörsvidgande läkemedel, utan att det blir bättre. Om det är stängt, sök vård på en akutmottagning.
Vad kan jag göra själv?
Se till att barnet dricker mycket. Vätska hjälper kroppen att lösa upp slemmet. Då blir det lättare för barnet att hosta upp det.
Det är viktigt att barnet hostar upp slem för att rensa luftrören när hen har hosta. Därför är det inte bra att ge läkemedel för att dämpa hostan. Då hostar barnet mindre och får inte upp slemmet.
Prata med en läkare innan du ger receptfria hostmediciner till barn under två år eller till barn som har astma.
Tvätta händerna
Det är svårt att undvika de virus som kan orsaka luftrörskatarr. Att tvätta händerna kan minska risken att smittas. Ta som vana att alltidtvätta händernainnan ni ska äta och efter toalettbesök.
Rök inte nära barnet
Undvik att röka nära barn eller i den miljö som barn vistas i. En rökig miljö retar slemhinnan och ökar risken för att barnet ska får luftrörskatarr.
Så smittar luftrörskatarr hos barn under två år
Vanligtvis är det en virusinfektion som orsakar luftrörskatarr. Det virus som oftast är orsaken till infektionen ärRS-virus, som är vanligast under vinterhalvåret. RS-virus och andra luftvägsvirus sprids när man nyser, hostar och snyter sig. Virus sprids då genom luften och genom kontakt, framför allt genom händerna.
Undersökningar
När du söker vård för ditt barn gör läkaren flera olika undersökningar. Till exempel undersöks barnets andning och hur hen mår i övrigt. Det gör läkaren genom att lyssna med ett stetoskop mot barnets bröst och rygg. Hen tittar också på hur bröstkorgen rör sig när barnet andas. Hen tittar i svalget och öronen. Ibland tar läkaren ett prov från svalget eller näsan. Provet visar om besvären beror på bakterier eller virus.
Behandling
En läkare kan skriva ut luftrörsvidgande läkemedel på recept om barnet behöver det. Barnet kan också få kortisonsprej för att minska inflammationen och svullnaden i luftvägarna.
Oftast får barnet andas in läkemedlen
Läkemedlen finns i olika former. Oftast används olika typer av läkemedel som barnet ska andas in. Det kallas för att inhalera. Läkemedlentas med sprej eller med pulver i en inhalator.
Små barn behöverhjälp av någon vuxenför kunna ta läkemedlen. De flesta barn använder en särskild andningsbehållare med en andningsmask för att kunna andas in läkemedlet. En sådan andningsbehållare kallas också för spacer.
För att få i sig läkemedlet är det viktigt att inhalatorn används på rätt sätt. Ni får träna på att använda inhalatorn tillsammans med en sjuksköterska.
Ibland behövs vård på sjukhus
Barn som blir mycket sjuka av en luftrörskatarr kan behöva få vård på sjukhus. Barnet kan då få läkemedel som vidgar luftvägarna och minskar inflammationen. Då kan barnet få lättare att andas.
Barnet kan behöva få syrgas om hen har syrebrist i blodet. Det kan hen få antingen genom en så kallad plastgrimma som sätts i näsan eller genom en mask som placeras över näsan och munnen. Barnet kan också få en så kallad högflödesgrimma.
Komplikationer och följdsjukdomar
De flesta barn med luftrörskatarr får inga följdsjukdomar. Vissa barn får attacker medförkylningsastma,men det brukar upphöra före skolåldern.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Ävenbarn ska vara delaktiga i sin vård.Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är luftrörskatarr?
Symtom på luftrörskatarr hos barn
När och var ska jag söka vård?
Vad kan jag göra själv?
Så smittar luftrörskatarr hos barn under två år
Undersökningar
Behandling
Komplikationer och följdsjukdomar
Påverka och delta i din vård
Läs mer på 1177.se
Så fungerar luftvägar och lungor
Luftvägarnas och lungornas viktigaste uppgifter är att transportera syre från luften till kroppens och att avge koldioxid från kroppen. Syre är nödvändigt för att cellerna ska kunna fungera.
Hosta hos barn
Den vanligaste orsaken till att barn hostar är en förkylning, men besvären kan också bero på till exempel krupp eller astma. Hosta går oftast över av sig själv, även om det kan ta flera veckor. Ibland behöver barnet behandling mot det som orsakar hostan eller för att minska besvären.
Astma hos barn
Astma är en sjukdom i luftvägarna som påverkar andningen. Det är vanligast att få astma under barndomen, men sjukdomen kan även komma senare i livet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.