Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Infektioner i hjärna och nerver
Epidemisk hjärnhinneinflammation
Epidemisk hjärnhinneinflammation
Epidemisk hjärnhinneinflammation är en bakteriesjukdom. Den finns i hela världen, men är vanligast i västra och centrala Afrika söder om Sahara. Sjukdomen är ovanlig men livshotande och kan dessutom ge bestående besvär.
Epidemisk hjärnhinneinflammation kallas också smittsam hjärnhinneinflammation.Du kanvaccineradig mot epidemisk hjärnhinneinflammation.
Symtom på epidemisk hjärnhinneinflammation
Det tar oftast en knapp vecka från det att du blivit smittad tills du blir sjuk. Men de allra flesta har bakterien utan att vara sjuka.
Epidemisk hjärninflammation kan ge ett eller flera av dessa symtom:
Du får svår huvudvärk.
Du blir illamående och kräks.
Du blir känslig för ljud och ljus.
Du får feber och blödningar i huden som ser ut som röda utslag eller blåmärken.
Du blir så stel i nacken att du inte kan röra hakan mot bröstet.
Du kan få kramper eller bli medvetslös.
När och var ska jag söka vård?
Kontakta genast envårdcentraleller enjouröppen mottagningom du får feber, kraftig huvudvärk och utslag på kroppen.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du villfå sjukvårdsrådgivning.Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 för att fåsjukvårdsrådgivning när du är utomlands. Då kan du få hjälp att bedöma symtom. Läs mer om hur du fårvård utomlandsoch vad du behöver tänka på.
Så smittar epidemisk hjärnhinneinflammation
Sjukdomen orsakas av olika typer av meningokockbakterier. Bakterien smittar lätt och överförs framför allt med saliv eller droppsmitta. Den sprids till exempel med kyssar och när någon hostar eller nyser. När en person som är sjuk nyser eller hostar bildas ett moln av små droppar med bakterien. Du kan också smittas direkt genom att en person som är sjuk nyser på dig. Det innebär att flera personer i en familj har lättare att smittas.
Sjukdomen finns i hela världen
Sjukdomen finns i hela världen, men är vanligast i västra och centrala Afrika söder om Sahara under torrperioden som i regel är december till juni.
Hur kan jag skydda mig mot epidemisk hjärnhinneinflammation?
Det är ovanligt att smittas av epidemisk hjärnhinneinflammation även om du reser i länder där sjukdomen finns. Det beror på din ålder, vilket land du reser till, hur länge du ska vara där, vilken typ av aktiviteter du planerar att göra och vilken tid på året som du reser.Det finnsvaccinmot flera typer av epidemisk hjärnhinneinflammation som du kan ta inför en utlandsresa. Barn från två månaders ålder och vuxna kan vaccineras.
Behandling
Epidemisk hjärnhinneinflammation behandlas medantibiotikadirekt i blodet.Du som är närstående till en person som har smittats får också antibiotika i förebyggande syfte.
Komplikationer
Sjukdomen är livshotande men de flesta brukar bli friska efter behandling med antibiotika. Det finns en risk för bestående besvär.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.Du har möjlighet attfå hjälp av en tolk om du inte pratar svenska.Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på epidemisk hjärnhinneinflammation
När och var ska jag söka vård?
När du vill ringa 1177 från ett annat land
Så smittar epidemisk hjärnhinneinflammation
Hur kan jag skydda mig mot epidemisk hjärnhinneinflammation?
Behandling
Komplikationer
Påverka och delta i din vård
Läs mer på 1177.se
Hjärnhinneinflammation och hjärninflammation
Hjärnhinneinflammation och hjärninflammation är två likartade sjukdomar som oftast orsakas av ett virus.
Så fungerar nervsystemet
Nervsystemets uppgift är att ta emot och att förmedla signaler från och till kroppens olika sinnen och kroppsdelar. Det gör att kroppens olika delar kan samarbeta.
Allmänna reseråd
Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.