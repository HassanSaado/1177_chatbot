Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Olika sätt att ta läkemedel
Läkemedel som du tar i öronen
Läkemedel som du tar i öronen
Du kan få läkemedel mot besvär i öronen i form av droppar eller salva.
Du kan läsa om hur du ska använda ditt läkemedel i bipacksedeln. Det är ett informationsblad som följer med förpackningen. Det kan också finnas viss information på läkemedelsförpackningen.
Om läkemedel för öronen
Läkemedlen finns i olika former. Här är några exempel:
örondroppar
öronsalva.
Läkemedlen kan du få bland annat mot hörselgångseksem och vaxproppar. De verksamma ämnena verkar direkt i hörselgången och kan till exempel dämpa inflammationer och motverka infektioner.
Örondroppar finns i flaska med pip, i tub och i engångspipett. Öronsalva är ganska lättrinnande och finns i tub med pip.
Om du behöver både örondroppar och öronsalva, ska du börja med dropparna.
Örondroppar och öronsalva bör ha rumstemperatur när du använder dem, eftersom kalla droppar eller salva kan ge yrsel.
Örondroppar
Stick aldrig in pipen, tuben eller pipetten i hörselgången.
Gör så här
Ligg på sidan eller sitt eller stå med lutat huvud.
Dra örat uppåt och bakåt. Då rätas hörselgången ut och dropparna rinner lättare in.
Håll pipen, tuben eller pipetten nära örat, men försök att inte röra vid örat med pipen eller tuben för att undvika att bakterier kommer in i flaskan eller tuben.
Tryck försiktigt ut en droppe i taget i hörselgången, och droppa så många droppar som anges på förpackningens etikett.
Ligg kvar på sidan, eller behåll huvudet i lutande ställning, i ungefär fem minuter så att dropparna hinner verka.
Det kan vara lättare om någon annan hjälper dig.
Öronsalva
Du ska aldrig använda bomullspinnar för att stryka ut öronsalva, eftersom de lätt kan föras in för långt och skada hörselgången.
Gör så här
Ligg på sidan, eller luta huvudet åt sidan.
Dra örat uppåt och bakåt så att hörselgången rätas ut.
Håll pipen vid hörselgången och tryck ut salva i yttre hörselgången.
Ligg kvar på sidan, eller behåll huvudet i lutande ställning, i ungefär fem minuter så att salvan hinner verka.
Det kan vara svårt att själv se hur mycket salva du trycker ut, men det räcker om det blir ungefär rätt mängd. Det kan vara lättare om någon annan hjälper dig.
Det kan bli ganska kladdigt runt örat när du har använt öronsalva. För att skydda kläder och lakan kan du sätta fetvadd eller bomull i örat.
Viktigt när du använder läkemedel
Det finns en del saker du bör veta när du tar läkemedel.
Följ anvisningarna
För att ett läkemedel ska fungera är det viktigt att du använder det på rätt sätt. Du får anvisningar av läkaren, som också ska skriva på receptet hur du ska ta läkemedlet. Informationen från receptet skrivs på apoteksetiketten som sätts på förpackningen. För receptfria läkemedel finns doseringsanvisningar på eller i förpackningen. Om läkemedlet kan användas av barn anges dosering efter barnets vikt eller ålder.
Du kan fråga på apoteket om du vill veta mer. Läs också i bipacksedeln, det informationsblad som följer med förpackningen.
Förvaring av läkemedel
Det är viktigt att duförvarar läkemedletpå rätt sätt. Annars finns risk för att det inte fungerar som det ska. Tänk också på att förvara läkemedel oåtkomliga för barn.
Viktigt att ta rätt dos
Följ doseringsanvisningarna för att läkemedlet ska ge så bra effekt och så lite biverkningar som möjligt. Läkemedlet kanske inte hjälper om du tar för låg dos. Effekten kan bli för kraftig och du kan få onödiga biverkningar om du tar för hög dos. Det kan också vara farligt om du får i dig en för stor dos.Det är lika viktigt att följa den rekommenderade dosen för receptfria läkemedel som det är för receptbelagda. För receptbelagda läkemedel står det på apoteksetiketten vilken dos du ska ta. För receptfria läkemedel finns doseringsanvisningar på eller i förpackningen. Om läkemedlet kan användas av barn anges dosering efter barnets vikt eller ålder.
Ta dina läkemedel med jämna mellanrum
För att få bra effekt av ditt läkemedel är det oftast viktigt att du tar det så jämnt fördelat över tid som möjligt. Tre gånger dagligen betyder tre gånger per dygn, det vill säga var åttonde timme. Läkemedel som du ska ta en gång om dagen bör du ta vid ungefär samma tid varje dag.Det gäller om inte läkaren har sagt något annat.
Koppla till regelbundna vanor
En del läkemedel ska du ta vid ett visst tillfälle, exempelvis i samband med en måltid. Ibland kan du välja själv. Tänk då på att det är lättare att komma ihåg att ta dina läkemedel om du gör det i samband med någon regelbunden vana. Det kan till exempel vara när du stiger upp på morgonen, borstar tänderna eller vid en måltid.
Avbryt inte behandlingen
Även om du känner dig frisk ska du aldrig avbryta eller ändra din medicinering i förtid utan att fråga din läkare. Ibland kan dina besvär snabbt komma tillbaka om du slutar för tidigt. Vissa läkemedel ska du inte sluta ta tvärt utan dosen måste minskas gradvis enligt ett särskilt schema.
Ibland kan vissa biverkningar göra att du måste avbryta behandlingen. Det kan du läsa om i bipacksedeln.
Läkemedel är personliga
Ett läkemedel som är utskrivet på recept ska bara användas av den som fått receptet.Vilket läkemedel som du får av läkaren beror på vilken sjukdom du har, din ålder och om du har andra sjukdomar eller tar andra läkemedel.Om någon annan än du tar ditt läkemedel kan hen få oväntade biverkningar eller dålig effekt. Ge därför aldrig ditt receptbelagda läkemedel till någon annan. Du ska heller inte använda någon annans receptbelagda läkemedel.
Använd inte gamla läkemedel
Med tiden kan läkemedel brytas ner så att mängden av det verksamma ämnet minskar. Det kan också bildas olika nedbrytningsämnen. Det kan börja växa bakterier i flytande läkemedel. Gamla läkemedel kan därför ge sämre effekt och mer biverkningar och ibland till och med vara skadliga. Detsamma gäller läkemedel som du har förvarat felaktigt. Använd inte läkemedel som har passerat utgångsdatum eller som har ändrat smak, lukt, konsistens eller utseende.
Du som är gravid eller ammar
Ibland kan du behöva läkemedel när du är gravid eller ammar. En del läkemedel kan påverka fostret eller barnet som ammas. Vissa läkemedel kan påverka möjligheten att bli gravid. Ta därför reda på vad som gäller innan du använder läkemedel när du är gravid, planerar att bli gravid eller ammar. Du kan fråga din läkare eller på ett apotek.Läs mer om läkemedel vid graviditet och amning.
Läkemedel till barn
Barn är känsligare än vuxna för vissa läkemedel. Det finns därför en del läkemedel som barn inte ska ta. Du kan fråga på barnavårdscentralen, BVC eller på ett apotek om du är osäker på hur du ska göra om du vill ge ditt barn receptfria läkemedel. Rådgör med BVC eller en vårdcentral innan du ger receptfria läkemedel till barn yngre än sex månader.Läs mer om att ge läkemedel till barn.
Mer om läkemedel på 1177.se
När du tar läkemedel
Tillsatser i läkemedel
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om läkemedel för öronen
Örondroppar
Öronsalva
Viktigt när du använder läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Vad är en bipacksedel?
Bipacksedeln som följer med läkemedelsförpackningen är ett informationsblad som riktar sig till dig som användare av läkemedlet. Där hittar du viktig information om vad du ska tänka på när du använder ditt läkemedel. Här kan du läsa om bipacksedlar.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.