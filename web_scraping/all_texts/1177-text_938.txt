Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Mat och dryck för barn
Råd för friska tänder hos barn
Råd för friska tänder hos barn
För att barns tänder ska vara friska är det viktigt att skapa bra matvanor tidigt. Det finns mycket du kan göra själv. Du kan till exempel vänja barnet vid att dricka vatten och att inte småäta mellan måltiderna.
Börjaborsta barnets tänderredan när de första tänderna kommer upp. Använd mild barntandkräm som innehåller fluorid.
Friska tänder är viktigt för att barnet ska utvecklas och må bra. Det ger också ditt barn bra möjligheter att ha friska tänder senare i livet.
Bra vanor stärker barnets tänder
Här är några råd för att ditt barn ska få friska tänder:
Ge barnet huvudmålen frukost, lunch och middag och ett till tre mellanmål.
Undvik att barnet småäter för att hålla sig sysselsatt eller som tröst. Att äta lite då och då är varken bra för tänderna eller för matlusten.
Nappflaskan ska enbart innehålla modersmjölksersättning, välling eller vatten.
Vänj ditt barn vid att dricka vatten. Det är det bästa sättet att släcka törst.
Undvik mat med socker i. Sockra inte på till exempel gröt, fil och yoghurt.
Försöka att undvika godis och sötsaker så länge som möjligt. Sedan kan barnet få godis en gång i veckan, till exempel lördagsgodis.
Minska på sockret
När barnet äter socker finns det bakterier på tänderna som bryter ner sockret. Då bildas syra som fräter på tänderna. Det kallashål i tänderna - karies.
Små barn kan fåhål i mjölktänderna – karies hos barn. Det gäller särskilt barn som nyss har fått tänder. Det beror på att mjölktänder som just kommit fram är mjukare och mer känsliga än äldre tänder.
WHO, Världshälsoorganisationen, rekommenderar därför att barn upp till två år helt undviker mat och dryck med socker i.
Rörsocker, druvsocker och fruktsocker är exempel på socker som gör att det bildas mycket syra i munnen.
Majskrokar och salta snacks kan vara skadligt för tänderna
Stärkelse som har hettats upp gör också att det blir surt i munnen. Det gäller till exempel majskrokar, chips och ostbågar, som också kan vara skadligt för tänderna.
Undvik att ge barnet sötad mat
Det här är exempel på mat som innehåller mycket socker:
marmelad
sylt
fruktyoghurt
söta pålägg, till exempel chokladkräm eller hasselnötskräm
glass
bullar, kex och kakor
torkad frukt, till exempel russin.
Bra med regelbundna måltider
Det är bra om barnet får vänja sig vid att äta vid matbordet så tidigt som möjligt. Ett bra upplägg för barnet är att äta frukost, lunch och middag och ett till tre mellanmål. Då får tänderna återhämta sig utan mat eller dryck i munnen. Det går alltid bra att dricka vatten.
Mellanmål till barn behöver inte alltid vara så stora. Det kan till exempel vara en frukt eller grönsak. Kombinera gärna med naturell yoghurt med flingor, eller mjölk och en smörgås.
Vatten är bästa drycken
Vanligt dricksvatten är bäst för tänderna. Vänj därför barnet tidigt vid att dricka vatten. Till måltider passar mjölk eller vatten.
Undvik att ge barnet drycker som innehåller socker, till exempel saft, läsk och sötat te.
Ge inte söta drycker i nappflaska
Risken för att få hål i tänderna ökar mycket om barnet får söt dryck i nappflaska. Det gäller framför allt på natten. Använd nappflaskan enbart till modersmjölksersättning, välling eller vatten.
Kontakta tandvården om du har ett barn som äter på natten och du är orolig för barnets tandhälsa.
Barn som ammas
Barn som ammas samtidigt som hen får vanlig mat kan ha ökad risk för karies. Det är därför viktigt att vara noggrann med tandborstningen.
Mer på 1177.se
Barnets mat upp till ett år
Barnets mat 1-6 år
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Bra vanor stärker barnets tänder
Minska på sockret
Bra med regelbundna måltider
Vatten är bästa drycken
Mer på 1177.se
Borsta tänder på barn
Redan när ett barn får sin första tand är det bra att börja med tandborstningen. Om barnet vänjer sig tidigt går det lättare att göra tandborstning till en vana för barnet.
Att behandla tänderna med fluorid
Fluorid skyddar tänderna från bakterier som ger karies. Du får i dig fluorid genom maten, men ofta behövs ett tillskott.
Hål i mjölktänderna – karies hos barn
Karies är en sjukdom som orsakar hål i tänderna. Det går att minska risken för karies genom att borsta barnets tänder regelbundet och undvika att ge söta mellanmål.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.