Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Bildundersökningar och röntgen
Tandröntgen
Tandröntgen
Med tandröntgen kan tandläkaren eller tandhygienisten upptäcka sådant som de inte kan se med egna ögon. Det kan vara till exempel hål under fyllningar och mellan tänderna. Undersökningen tar några minuter och gör inte ont.
Tandröntgen är ofta en del av en större undersökning av tänder och käke.
Läs mer omundersökning av vuxnas tänder.
Lär mer omundersökning av barns tänder.
Förberedelser
Du behöver inte förbereda dig på något särskilt sätt inför en undersökning med röntgen av tänder och mun.
Så går det till
En undersökning med tandröntgen kan göras av en tandläkare, tandhygienist eller tandsköterska.
Du får en halskrage eller en skärm att hålla under hakan som skyddar mot röntgenstrålningen.
Tandvårdspersonalen sätter en liten fyrkantig bildplatta i din mun. Bildplattan kallas också sensor. Du biter försiktigt ihop tänderna. En röntgenkamera riktas mot den del av din mun som ska undersökas. Du får sitta alldeles stilla för att bilden ska bli skarp.
Sensorn är kopplad till en dator. Röntgenstrålarna går igenom munnen och träffar sensorn. Bilderna visas på datorns skärm direkt. Skador eller hål syns oftast som mörkare områden på bilderna.
Det gör inte ont att få en tand röntgad men sensorn kan skava i munnen.
Undersökningen är oftast klar på några minuter. Ibland kan det ta längre tid. Det beror på hur många bilder som behöver tas.
Tandröntgen och graviditet
Det går bra att bli undersökt med tandröntgen även om du är gravid, eftersom stråldosen är mycket låg. Halskragen eller skärmen som du håller under hakan ger också ett bra skydd.
Så mår du efteråt
Du mår som vanligt efter en tandröntgen.
När får jag svar?
Röntgenbilderna visas direkt på tandvårdspersonalens datorskärm. Hen berättar vad röntgenbilderna visar och om du behöver någon behandling.
Varför görs tandröntgen?
Det kan finns olika orsaker till att göra en undersökning med tandröntgen.
När diagnosen är oklar
Det kan finnas olika orsaker till att du hartandvärk. Med röntgenbilder kan tandläkaren ställa rätt diagnos och ge rätt behandling.
Hål i tänderna
Röntgenbilder kan visa om det finns hål underlagningareller mellan tänderna. På bilderna syns också hur djupa hålen är.
Läs mer omhål i tänderna.
Tandlossning
Röntgenbilder kan visa om du har tecken påtandlossning. Det är en infektion i tandens fäste och som kan leda till att tänderna långsamt lossnar från käken.
Ta bort en tand
Röntgenbilder kan visa hur tandroten ser ut och hur den sitter i käkbenet. Det avgör hur tandläkaren väljer att ta bort en tand, eftersom det finns olika sätt att göra det på.
När tanden är borta visar röntgenbilder om det finns delar av rötter kvar. Bilderna visar också om läkningen går som den ska.
Behandling med rotfyllning
Röntgenbilder kan visa om enrotfyllninghar blivit tät. Bakterier kan tränga förbi fyllningen och ut ur tandroten om rotfyllningen inte är tät. Då blir käkbenet infekterat.
Behandling med tandimplantat
Tandläkaren kan se på röntgenbilder hur käkbenet ser ut innan hen sätter intandimplantat. Det är skruvar som opereras in i käkbenet och fungerar som en konstgjord tandrot. Tandläkaren fäster en eller flera konstgjorda tänder på implantatet, så kalladekronor och broar.
Behandling med tandställning
Barn kan behöva en tandställning när tänderna sitter snett eller inte kommer fram. De kan också sitta för tätt eller för glest. En sådan behandling kallastandreglering. För att kunna avgöra vilken typ av tandställning som blir bäst behöver tandläkaren titta på röntgenbilder för att se hur nya tänder kommer fram.
Tänderna som inte kommer fram som de ska
Hos en del barn kommer depermanenta tändernainte fram som de ska. Röntgenbilderna visar om det beror på att tanden ligger fel i käken eller om barnet saknartandanlagför att det ska kunna bildas en tand.
Om du har skadat en tand
Du kan behöva undersökas med röntgen om du harslagit ut eller skadat en tand.
Försäkringsbolagen kan ge ersättning för den här typen av tandskador. Du behöver skicka med röntgenbilder om du söker ersättning. Kontakta ditt försäkringsbolag för mer information.
Komplikationer och följdsjukdomar
Dosen av strålningen vid en tandröntgen är mycket låg och brukar inte ge några biverkningar.
Personalen går ut ur rummet när bilden tas trots att strålningsdosen är mycket låg. De skulle annars skulle utsättas för strålning många gånger varje dag.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går det till
Så mår du efteråt
När får jag svar?
Varför görs tandröntgen?
Komplikationer och följdsjukdomar
Mer på 1177.se
Undersökning av vuxnas tänder
En vanlig tandläkarundersökning brukar ta 20-40 minuter. En undersökning av tänderna syftar till att ta reda på om man har några problem eller sjukdomar i tänderna.
Undersökning av barns tänder
Vid tre års ålder kallas alla barn till tandläkaren för sin första undersökning.
Tandvärk
Tandvärk är ett tecken på en eller flera tänder har skadats av någon anledning. Det är oftast en infektion  i en tand som gör att det känns ont.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.