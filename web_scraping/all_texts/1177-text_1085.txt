Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Armar och händer
Dupuytrens kontraktur
Dupuytrens kontraktur
Dupuytrens kontraktur är en sjukdom som kan göra att ett eller flera fingrar blir böjda och svåra att sträcka ut. Det brukar inte göra ont och de flesta får inga besvär. Det finns behandling om du får besvär.
Dupuytrens kontraktur brukar också kallas vikingasjuka, eftersom sjukdomen är vanlig i de nordiska länderna och sägs ha följt i vikingarnas spår.
Vad är Dupuytrens kontraktur?
Dupuytrens kontraktur innebär att du har en förändring iämnet kollagen som finns i handflatans bindvävsplatta. Kollagenet ger fasthet och styrka åt kroppens vävnader. Vid Dupuytrens kontraktur blir bindvävsplattan kortare och tjockare.
De är oklart vad som orsakar sjukdomen, men den kan vara ärftlig. Skador och nötning kan vara andra möjliga anledningar.
Du kan få samma typ av förändringar i fotvalven, men det är mindre vanligt.
Dupuytrens kontraktur är vanligt hos personer som hardiabetes.
Symtom
Dupuytrens kontraktur brukar inte göra ont.
Du kan först få en knuta i handflatan som oftast är hård och ibland känns öm. När bindvävsplattan med tiden blir kortare syns knutan som en hård sträng under huden i fingrarnas riktning. Sjukdomen utvecklas under lång tid.
Senare kan fingrarna dras ihop och bli böjda. Det är oftast lillfingret och ringfingret som blir böjda.
När och var ska jag söka vård?
De flesta som har Dupuytrens kontraktur behöver inte söka vård. Du kan kontakta envårdcentralom du har besvär.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Här kan duhitta vård. Många mottagningar kan du kontakta genom attlogga in.
Behandling
Du behöver oftast ingen behandling om du inte har några särskilda besvär. Men du behöver få behandling om du får svårt att använda handen.
Nålfasciotomi
En behandling som du kan få kallas nålfasciotomi. Då får du först lokalbedövning i handen. Sedan gör läkaren nålstick genom huden. På så sätt delas de hårda bindvävssträngarna som drar ihop fingrarna.
Du får behandlingen på en handkirurgisk mottagning eller en ortopedisk mottagning.
Operation
Du kan behöva en operation om du har svårare besvär. Men det är ovanligt eftersom nålfaciotomin oftast hjälper mot besvären.
Du får information från mottagningen om hur du ska förbereda dig inför operationen. Du får lokalbedövning ellernarkosunder ingreppet. Läkaren opererar bort den förtjockade bindväven i handflatan.
Du får ett förband som håller de opererade fingrarna stilla. Det är bra att ha handen i högläge, så att handen och fingrarna inte svullnar. Du ska inte köra bil eller något annat fordon när du har handen i förband.
Läkningen tar mellan två och fyra veckor, men du kan behöva vara sjukskriven längre om du har ett arbete där handen blir utsatt för kraftig påverkan.
Du blir inte opererad om du har mindre besvär. Anledningen är att besvären ofta kommer tillbaka. Då är det oftast svårare att göra en ny operation.
Du får träna handen efteråt
I behandlingen ingår också att träna handen efteråt. Du får information från mottagningen om vilken rehabilitering som behövs. Det är viktigt att du använder handen så snart som möjligt. Rätt träning motverkar att lederna i fingrarna blir svullna eller stela.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Om du behöverhjälpmedelska du få information om vad som finns och hur du får det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är Dupuytrens kontraktur?
Symtom
När och var ska jag söka vård?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.