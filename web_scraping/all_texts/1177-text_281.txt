Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Hörsel
Hjälpmedel vid dövblindhet
Hjälpmedel vid dövblindhet
Dövblindhet innebär att du har både en synnedsättning och en hörselnedsättning. För att din vardag ska fungera kan du behöva flera olika hjälpmedel. Du har rätt att få hjälp med att prova hjälpmedel som passar dina behov.
Dövblindhet kallas också för kombinerad synnedsättning och hörselnedsättning. Synen och hörseln kan vara nedsatta olika mycket och fungera till viss del, därför varierar behovet av hjälpmedel från person till person.
Här kan du läsa mer om dövblindhet.
Det finns hjälpmedel för dina olika behov
Det finns olika typer avsynhjälpmedelochhörselhjälpmedelsom kan vara användbara för dig med dövblindhet. Du kan behöva en kombination av dessa, eller ett hjälpmedel som är framtaget just för dig med dövblindhet.
Det finns också hjälpmedel som gör det lättare för dig att använda vardagliga produkter som mobiltelefoner, datorer och hushållsmaskiner.
Du kan till exempel behöva hjälpmedel för att kunna göra följande saker:
Du ska kunna kommunicera.
Du ska kunna ta till dig information på olika sätt.
Du ska kunna förflytta dig tryggt och säkert
Exempel på hjälpmedel
Här är några exempel på hjälpmedel:
Klockor som låter dig känna vad klockan är.
Termometrar som vibrerar.
Hjälpmedel som förstorar texten och ger bättre kontrast på en bildskärm, till exempel vara en datorskärm eller en mobiltelefon.
Hjälpmedel som läser upp texten på en bildskärm.
Hjälpmedel som låter dig läsa texten på en bildskärm med hjälp av punktskrift.
Appar och tillbehör till mobiltelefonen som kan ge dig information om omgivningen och din hälsa, till exempel temperatur, navigering, belysning och antal steg.
En vit käpp med röda markeringar som visar omgivningen att du både ser och hör dåligt. Käppen hjälper dig också att känna av marken framför dig när du går.
Hjälpmedlen ska vara enkla
Det är viktigt att hjälpmedlen är enkla att använda och går att förstå med hjälp av känseln, det taktila sinnet. Du ska enkelt kunna känna om du har slagit på eller av en funktion på hjälpmedlet.
Vem kontaktar jag om jag behöver ett hjälpmedel?
Det är regionerna och kommunerna som ansvarar för hjälpmedel som ska användas i hemmet, närmiljön och skolan för att underlätta det dagliga livet.
Den person som utreder dina behov och skriver ut hjälpmedel kallas för förskrivare. Det kan till exempel vara en audionom eller en optiker.
Det fungerar på olika sätt i olika regioner
Vem du ska kontakta för att få ett hjälpmedel beror på vilken region du bor i. I vissa regioner finns det speciella dövblindteam för personer med dövblindhet. I andra regioner är det hörcentralerna och syncentralerna som förskriver hjälpmedel och andra insatser. Ibland arbetar de tillsammans och ibland var för sig. I en del regioner kan vissa hjälpmedel skrivas ut av hjälpmedelscentraler eller tolkcentraler.
Vill du veta hur det fungerar i just din region finns en lista på allaregioners kontaktpersoner för dövblindfrågor här.
Du kan behöva remiss
Det är vanligt att först träffa en ögonläkare eller öronläkare som konstaterar din synnedsättning eller hörselnedsättning. Läkaren brukar då ge remiss till en förskrivare i din region.
Kom ihåg att berätta för den som skriver remiss att du har en kombinerad synnedsättning och hörselnedsättning, så att det framgår tydligt i remissen.
Vem kontaktar jag om jag behöver ett hjälpmedel i mitt arbete?
Du som har en vanlig anställning utan stöd från arbetsförmedlingen ska kontakta Försäkringskassan för att få bidrag till hjälpmedel som du behöver i arbetet. Mer information hittar du hosFörsäkringskassan.
Du som har en anställning med stöd från Arbetsförmedlingen kan ibland få hjälp till arbetshjälpmedel från Arbetsförmedlingen. Det gäller också om du har en ny anställning. Läs mer hosArbetsförmedlingen.
Anpassad utprovning av hjälpmedel
För att du ska kunna vara delaktig i valet av hjälpmedel är det viktigt att du uppfattar ochförstår den informationsom du får av förskrivaren.
Berätta om dina behov
Eftersom det kan ta längre tid och kräva mer energi från dig att uppfatta informationen ska förskrivaren anpassa sin information till dina individuella behov. Det är viktigt att du berättar för förskrivaren vilka behov av anpassning du behöver.
Till exempel kan du behöva en anpassad bruksanvisning till det förskrivna hjälpmedlet som du kan läsa själv.
Du har rätt till en dövblindtolk
Du kan också ha nytta av att ha med en dövblindtolk på dina möten med förskrivaren. Du har rätt att ha endövblindtolkmed på alla möten om din förskrivare inte kan anpassa informationen efter dina behov.
Viktigt med rätt stöd
Det är viktigt att du får rätt stöd under tiden du provar hjälpmedel. Du kan behöva gott om tid för att lära dig använda ett hjälpmedel. Du kan också behöva tillgång till stöd när du har fått ditt hjälpmedel.
Det är förskrivaren som ansvarar för att hjälpa dig och visa hjälpmedlet, och att följa upp och se till så att det fungerar.
Viktigt att ansvariga verksamheter samarbetar
Det är vanligt att du som har kombinerad synnedsättning och hörselnedsättning har kontakt med många olika verksamheter. Det kan vara hörselvård, syncentral, dövblindteam, habilitering, alternativ telefoni och hjälpmedelscentral.
Det är viktigt att alla som erbjuder dig stöd samarbetar för att helheten kring dig ska bli så bra som möjligt. Det kan vara svårt att veta vem du ska kontakta i olika frågor. I din region finns enkontaktperson i dövblindfrågorsom kan hjälpa dig med det.
Du kan också ha rätt till enfast vårdkontakteller en samordnad individuell plan,så kallad SIP.
Nationellt kunskapscenter för dövblindfrågor
Det är relativt ovanligt att ha dövblindhet eller nedsatt funktion på både syn och hörsel. Det finns ettNationellt kunskapscenter för dövblindfrågormed uppgift att samla in och sprida information. På deras hemsida finns det mycket mer information att läsa.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Du kan få en fast vårdkontakt
Du kan få enfast vårdkontaktom du har kontakt med många olika personer inom vården. En fast vårdkontakt är en person som bland annat hjälper till med att samordna din vård.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Det finns hjälpmedel för dina olika behov
Vem kontaktar jag om jag behöver ett hjälpmedel?
Anpassad utprovning av hjälpmedel
Viktigt att ansvariga verksamheter samarbetar
Nationellt kunskapscenter för dövblindfrågor
Påverka och delta i din vård
Aktuella artiklar
Att få  hjälpmedel
Ditt hjälpmedel ska passa dig och dina behov. Här kan du läsa om hur det går till att få olika typer av hjälpmedel genom vården. Du kan också läsa om hur du köper ett hjälpmedel själv.
Synhjälpmedel
Det finns många olika typer av synhjälpmedel. De kan vara allt från ganska enkla till mer avancerade optiska eller elektroniska.
Hörapparater och andra hjälpmedel
En hörapparat är en liten apparat som oftast placeras i eller vid örat. Den förstärker ljud. Du blir ofta hjälpt av hörapparater om du har nedsatt hörsel
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.