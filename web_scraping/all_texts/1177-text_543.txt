Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Tarmbesvär
Körtelmage hos barn
Körtelmage hos barn
Körtelmage innebär att barnets lymfkörtlar i magen svullnar upp och gör ont. Ofta gör det ont långt ned i magen, på höger sida. Det är vanligt att barnet har haft en förkylning innan. Symtomen liknar dem vid blindtarmsinflammation, men är ofarliga och går över av sig själv utan behandling.
Körtelmage kallas också för körtelbuk. Körtelmage kan förekomma i alla åldrar men är vanligast hos barn under 12 år.
Symtom
Körtelmage ger ofta något eller några av följande symtom:
Barnet har ont i magen, oftast gör det ont i magens nedre högra del.
Barnet harfeber, oftast över 39 grader.
Barnet mår illa och kräks.
Barnet blir mycket trött.
Febern kommer ofta samtidigt som det börjar göra ont i magen. Trots att barnet har ont i magen kan hen ändå bli hungrig och vilja äta.
Barnet blir oftast sjuk på några timmar. Men hen kan också ha symtom under några dagar. Symtomen varierar ofta i styrka, och kommer i perioder. Det är vanligt att barnet har haft en infektion innan, till exempel enförkylningellerhalsfluss.
Symtomen vid körtelmage och symtomen vidblindtarmsinflammationkan vara mycket lika varandra. Barnet kan också haont i magen av andra anledningar. Därför kan det ändå vara nödvändigt att kontakta vården för att ta reda på orsaken till symtomen.
När och var ska jag söka vård?
Kontaktavårdcentralellerjouröppen mottagningom ditt barn har några av följande symtom:
Ont i magen ihop med över 39 graders feber.
Ont i magen som inte går över inom ett dygn.
Kräkningar som är grönfärgade.
Dessa symtom kan vara tecken på något annat än körtelmage och barnet behöver därför undersökas.
Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
När du och barnet träffar läkaren får ni berätta om barnets besvär och när de började. Sedan undersöker läkaren barnets mage. Det gör hen genom att försiktigt trycka och klämma på magen.
Barnet kan få lämnablodprovoch iblandurinprov. Det är för att se om barnet har en infektion i kroppen.
Ibland kan barnet behöva bli undersökt medultraljudeller meddatortomografi.
Behandling
Körtelmage går över av sig själv och barnet behöver ingen behandling. Har barnet ont kan hen få smärtstillande läkemedel, till exempelläkemedel som innehåller paracetamol eller ibuprofen.
Febern och smärtan brukar minska efter två till tre dagar.
Kan få stanna kvar på sjukhuset
Det kan ibland vara svårt för läkarna att avgöra varför barnet har ont i magen, eftersom symtomen vid körtelmage och blindtarmsinflammation påminner om varandra.
Barnet kan därför få stanna kvar på sjukhuset om läkarna är osäkra på orsaken till besvären.
Ibland behöver barnet opereras
Ibland kan läkaren välja attoperera bort blindtarmen, om hen misstänker att barnet har blindtarmsinflammation.
Om det under operationen upptäcks att det enbart var körtelmage, opereras blindtarmen ändå bort för att barnet inte ska få blindtarmsinflammation i framtiden.
Vad kan man göra själv?
För att lindra besvären vid körtelmage kan ni följa dessa råd:
Låt barnet vila om hen behöver, men också få vara uppe och röra på sig.
Se till att barnet får i sig vätska. Låt barnet äta som vanligt.
Om barnet har ont kan det ibland hjälpa att låta barnet ta ett varmt bad eller lägga något värmande mot magen, som en värmekudde.
Använd receptfria läkemedel, som till exempel sådana som innehåller paracetamol eller ibuprofen. Läs mer omläkemedel vid tillfällig smärta.
Vad är körtelmage?
Vid körtelmage har lymfkörtlarna i magen blivit förstorade. Lymfkörtlarna är en del avlymfsystemet. Lymfsystemet är en del av kroppens immunförsvar. Immunförsvaret är kroppens sätt att försvara sig mot infektioner.
Lymfkörtlarna bildar vita blodkroppar och antikroppar. När man har fått en infektion i kroppen blir lymfkörtlarna ofta förstorade och ömma. Det är en naturlig reaktion på att immunförsvaret fungerar, och bekämpar infektionen.
Vid körtelmage svullnar lymfkörtlarna i mitten av magen och längre ner mot ljumskarna.
Påverka och delta i vården
För att kunna vara delaktig i vården och behandlingen är det viktigt attdu förstår informationen du fårav vårdpersonalen. Ställ frågor om du inte förstår.
Ävenbarn ska få vara delaktiga i sin vårdoch få information från vårdpersonal som är anpassad utifrån barnets ålder.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Vad kan man göra själv?
Vad är körtelmage?
Påverka och delta i vården
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.