Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Stroke och blodkärl i hjärnan
Pulsåderbråck i hjärnans blodkärl
Pulsåderbråck i hjärnans blodkärl
Ett pulsåderbråck i hjärnans blodkärl innebär att en del av en pulsåder har blivit försvagad och utvidgad. Du kan få en hjärnblödning om bråcket brister och du måste då genast få vård på sjukhus. Hur det kommer att gå beror bland annat på hur stor blödningen är och vilken del av hjärnan som påverkas.
Pulsåderbråck ihjärnansblodkärl är vanligast i 50-60 årsåldern men kan förekomma i alla åldrar. Ett pulsåderbråck kan opereras i förebyggande syfte om bråcket upptäcks innan det har brustit. Pulsåderbråck i hjärnans blodkärl kallas även aneurysm.
Symtom
De flesta som ett har pulsåderbråck i hjärnans blodkärl har inga symtom. Många av bråcken växer eller brister inte. Men ett bråck kan ibland upptäckas om du av andra skäl får hjärnan undersökt meddatortomografiellermagnetkamera.
Det är ovanligt, men ett större pulsåderbråck som inte har brustit kan trycka mot bland annat nerverna till ögat. Det kan göra att synen påverkas så att du till exempel ser dubbelt.
Symtom när ett pulsåderbråck har brustit
Du kan få ett eller flera av de här symtomen om ett pulsåderbråck i hjärnans blodkärl har brustit:
Du får plötslig och svår huvudvärk.
Du mår illa eller kräks.
Du får krampanfall.
Du svimmar eller blir medvetslös.
Du blir försvagad i armar och ben.
När ska jag söka vård?
Kontakta envårdcentralom du är orolig för att du har ett pulsåderbråck.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om det är bråttom
Ring genast 112 om du eller någon i din omgivning får symtom som tyder på att ett pulsåderbråck har brustit.
Undersökningar och utredningar
På vårdcentralen får du berätta för läkaren varför du är orolig för att du kanske har ett pulsåderbråck. Läkaren kan då skrivaremissför neurokirurgisk bedömning.
För att få ett säkert svar på om du har ett pulsåderbråck behöver du bli undersökt med datortomografi eller magnetkamera.
När ett pulsåderbråck har brustit
Du kommer med ambulans till akutmottagningen på sjukhuset om du har symtom på att ett pulsåderbråck har brustit. Läkaren bedömer bland annat din förmåga att prata och rörligheten i olika kroppsdelar. Läkaren undersöker också om du är stel i nacken och känslig för ljud och ljus.
Du undersöks med datortomografi om läkaren misstänker en hjärnblödning från ett brustet pulsåderbråck. Blödningen kallas subaraknoidal och är en typ avstroke.
Fler undersökningar kan behövas
Du får komma till en neurokirurgisk intensivvårdsavdelning för fortsatt vård och utredning om undersökningen visade att du har en hjärnblödning från ett brustet pulsåderbråck.
Du undersöks medangiografi, en röntgenundersökning som visar om det finns förändringar eller sjukdomar i blodkärlen. Därefter bedömer läkaren om bråcket behöver opereras genast eller om fortsatta undersökningar behövs.
Behandling
Ett litet pulsåderbråck som inte har brustit behöver du få undersökt regelbundet. Men bråcket opereras vanligtvis bara om det blir större. Större pulsåderbråck kan behöva opereras. Det som avgör är storleken på bråcket och var i hjärnan det har uppstått. Oftast är det inte bråttom, utan operationen hinner planeras in. Du blir då opererad på sjukhusets neurokirurgiska avdelning.
Två olika typer av operation
Ett pulsåderbråck kan behandlas genom en operation och du är dåsövd. Kirurgen gör en öppning i skallbenet där bråcket sitter. Med hjälp av ett slags mikroskop kan hen sedan åtgärda pulsåderbråcket med kärlklämmor.
Bråcket kan också behandlas med en annan metod då skallbenet inte behöver öppnas. Kirurgen använder i stället tunna plastslangar som kallas katetrar. De förs till hjärnan från ett blodkärl, vanligtvis i ljumsken men ibland i halsen eller armen. När katetern har nått hjärnan kan bråcket stängas.
Vilken typ av operation som används beror på bråckets storlek, form och var i hjärnan det sitter. Operationen kan ta en till flera timmar.
Akut operation behövs oftast när ett pulsåderbråck har brustit
Du blir vanligtvis vårdad på sjukhusets intensivvårdsavdelning när ett pulsåderbråck har brustit. En operation görs oftast inom det närmaste dygnet för att förhindra ytterligare blödningar och andra komplikationer.
Operationsmetoderna är samma som när operationen görs i förebyggande syfte. Men eftersom du har fått en hjärnblödning krävs intensivvård som ibland innebär vård i respirator. En operation av ett brustet pulsåderbråck innebär större risker och vården tar längre tid.
Så mår du efteråt
När du har fått ett pulsåderbråck opererat i förebyggande syfte får du stanna kvar på en vårdavdelning i fyra till sju dagar. Det är vanligt att ha huvudvärk och känna sig trött, men det brukar kännas bättre inom några dagar.
Efter vistelsen på sjukhus får du vara sjukskriven i två till tre månader beroende på vilka arbetsuppgifter du har. Du kan även få olika former av rehabilitering om det behövs.
När du har fått ett brustet pulsåderbråck opererat
Efter en operation för ett brustet pulsåderbråck vårdas du vanligtvis på sjukhusets intensivvårdsavdelning i sju till tio dagar. Därefter flyttas du till en avdelning för patienter som inte längre behöver intensivvård och får stanna där i ytterligare en till två veckor.
Du blir sjukskriven mellan tre och tolv månader beroende på hur allvarlig skadan har varit. Under sjukskrivningen får du den rehabilitering du behöver genom sjukhusets rehabavdelning.
Vad beror ett pulsåderbråck i hjärnans blodkärl på?
Orsaken till att du får ett pulsåderbråck i hjärnans blodkärl är oftast okänd. Men risken ökar ju äldre du är och om durökereller harhögt blodtryck.
Det är mycket ovanligt att barn föds med pulsåderbråck. Men det finns även en viss genetisk ärftlighet som kan bidra till att du får ett pulsåderbråck senare i livet.
Komplikationer och följdsjukdomar
Komplikationer är ganska ovanliga efter en förebyggande operation av pulsåderbråck, men ibland kan du få en sårinfektion. Det är oftast inte allvarligt och du får behandling medantibiotika. Djupare infektioner, blödningar eller andra allvarliga komplikationer är ovanliga. Du får då genomgå en kompletterande opereration.
Komplikationer efter operation av ett brustet pulsåderbråck
Det är vanligt med allvarliga komplikationer efter operation av ett brustet pulsåderbråck i hjärnan, men nästan alla som har blivit opererade överlever.
Hjärnan påverkas negativt om en stor blödning uppstår när ett pulsåderbråck har brustit. Det kan leda till att du blir medvetslös och behöver vårdas länge i respirator. Blödningen kan även orsaka en hjärninfarkt, som kan göra att du till exempel blir förlamad i delar av kroppen.
Du får eftervård som kallas neurorehabilitering för att du ska kunna klara dig så bra som möjligt efter att ha opererats för ett brustet pulsåderbråck.
Råd till närstående
Du som ärnärståendetill någon som fått en hjärnblödning kan påverkas både praktiskt och känslomässigt av sjukdomen. Kanske lägger du mycket tid och engagemang på att stötta och att hjälpa till med kontakter eller besök. Då kan det vara bra att känna till att även du som är närstående kan fåstödi din situation.
Påverka och delta i din vård
Du kansöka vårdpå vilken vårdcentral du vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och ta beslut är det viktigt att du förstårinformationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling. Om duinte talar svenskaellerhar en hörselnedsättningkan du ha rätt att få hjälp av en tolk.
Du kan få en ny medicinsk bedömning
Du kan få enny medicinsk bedömningav en annan läkare om du har en livshotande eller särskilt allvarlig sjukdom. Att få en annan läkares bedömning kan hjälpa dig om du exempelvis är osäker på vilken vård eller behandling som är bäst för dig.
Läs mer på 1177.se
Stroke
Läs mer på andra webbplatser
Hjärnskadeförbundet Hjärnkraft
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När ska jag söka vård?
Undersökningar och utredningar
Behandling
Så mår du efteråt
Vad beror ett pulsåderbråck i hjärnans blodkärl på?
Komplikationer och följdsjukdomar
Råd till närstående
Påverka och delta i din vård
Läs mer på 1177.se
Lär dig symtomen på stroke
Att lära sig vad bokstäverna AKUT står för kan rädda liv. Se filmen som berättar om symtomen på stroke.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.