Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad gör man åt slemsäcksinflammation i knät?
Vad gör man åt slemsäcksinflammation i knät?
Fråga
För en månad sedan fick jag en slemsäcksinflammation på framsidan av knät. Jag tog det lugnt och åt inflammationshämmande medicin i en vecka. Svullnaden gick ner men efter medicineringens slut återkom svullnaden igen så fort jag började röra på mig igen. Fick knät tömt på vätska och en kortisonspruta, vilade och började röra på mig igen efter någon vecka. Men svullnaden återkom igen. Den här gången konstaterade läkaren att det var en infektion. Läkaren tömde då slemsäcken och satte in ett dränage, och jag fick antibiotika.
Hur länge kan inflammationen sitta i? Hur blir man av med inflammationen på bästa och snabbaste möjliga sätt?
Jag arbetar som snickare och står mycket på knä.
Svar
Dina problem börjar bli långdragna och det kan tyvärr bli så när det gällerslemsäcksinflammationer.
Knät är en led som utsätts för mycket påfrestningar och som behöver "smörjas" ofta. Smörjmedlet är ledvätskan som vanligtvis finns i knäleden och som förvaras och tillverkas i slemsäckarna runt knäet. Det finns flera slemsäckar runt knät, bland annat framför knäskålen.
Det kan vara svårt att bli av med slemsäcksinflammationen när den väl har uppstått. Ibland blir det också en infektion med bakterier i slemsäcken. Då kan läkaren tömma slemsäcken och geantibiotikaprecis som för dig. Man brukar också använda medel mot inflammation.
Det är vanligt att inflammationen kommer tillbaka, till exempel om man står mycket på knä.
På din beskrivning låter det som om du skulle behöva gå tillbaka till läkaren igen. Det är också viktigt att undvika tryck på knäna och att använda skyddskuddar i arbetskläderna. Det är möjligt att du får en ny omgång med medicin eller att läkaren öppnar slemsäcken igen.
Det är mycket ovanligt att inte bli helt bra till slut, även om inflammationer i slemsäcken kan bli långvariga och återkomma. Det är sällsynt att besvären är så långvariga att läkaren opererar bort slemsäcken.


Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.