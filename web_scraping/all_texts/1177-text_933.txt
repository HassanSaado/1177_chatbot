Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Spara och frysa in bröstmjölk
Spara och frysa in bröstmjölk
Många tycker att det är praktiskt att spara bröstmjölk till ett senare tillfälle. Du kan spara mjölken i kylskåp eller frysa den. Du behöver alltid ha koll på hur gammal mjölken är, för att ditt barn inte ska få i sig bakterier.
Var noggrann med hygienen när du hanterar bröstmjölk. Tvätta händerna innan duhandmjölkar eller pumpar uroch använd rena behållare att samla upp bröstmjölken i.
Hur länge kan jag spara mjölken?
Så här länge kan du förvara mjölken i olika temperaturer:
Bröstmjölk kan förvaras i högst tre timmar i rumstemperatur. Men ställ den i kylskåp så snart som möjligt om du ska spara den.
Bröstmjölk kan försvaras i upp till tre dygn i ett kylskåp som håller högst fyra grader. Hållbarheten blir sämre om temperaturen är högre än så.
Bröstmjölk som ska frysas kan förvaras i kylskåp i högst ett dygn.
Bröstmjölk kan förvaras i frysen i sex månader.
Bröstmjölk som har varit fryst och sedan tinats i kylskåp kan förvaras i kylskåpet i ett dygn.
Blanda inte kall och varm mjölk
Bröstmjölk som precis har mjölkats eller pumpats ur ska inte blandas med mjölk som har stått i kylskåpet. Den nya mjölken behöver först kylas ner. Annars kan det bildas bakterier i den kalla mjölken.
När du har kylt ner den nya mjölken går det bra att blanda med annan nedkyld mjölk. Tänk på att märka behållaren med tiden som gäller för den mjölk som är äldst.
Att frysa in bröstmjölk
Det kan vara bra att dela upp mjölken i lagom stora portioner när du fryser in den. Du kan till exempel använda en väl rengjord låda för isbitar eller plastpåsar för iskuber. Det finns också särskilda påsar för att frysa in bröstmjölk att köpa. Skriv datum på påsarna så att du ser hur länge mjölken har varit fryst.
Tina och värm fryst bröstmjölk
Den frusna bröstmjölken kan tina i sin förpackning i kylskåp över natten. Förvara sedan den tinade mjölken i kylskåp till precis innan den ska användas. Mjölken ska inte tinas i rumstemperatur eftersom det då kan bildas bakterier.
Använd helst inte mikrovågsugn för att tina eller värma bröstmjölken. Den ojämna uppvärmningen kan göra att viktiga ämnen i mjölken kan förstöras. Mjölken kan också bli väldigt varm.
Så här värmer du mjölken:
Ställ flaskan eller behållaren i ett vattenbad med varmt vatten, eller under rinnande varmt vatten.
Värm mjölken till högst 40 grader.
Testa temperaturen genom att hälla en droppe på insidan av din underarm.
Mjölken kan ha separerats i olika lager, där fettet ligger överst. Då behöver du vrida och vända flaskan eller kärlet försiktigt efter uppvärmningen så att mjölken blandas. Undvik att skaka mjölken.
Uppvärmd bröstmjölk som barnet inte äter upp ska slängas.
Överskottsmjölk kan doneras
Du som har ett överskott på bröstmjölk kan donera mjölk till barn som behöver den. Bröstmjölk kan doneras under de tre första månaderna efter förlossningen. För att kunna donera bröstmjölk gäller följande:
Du ska vara frisk.
Du ska inte använda några mediciner. Insulin och läkemedel för sköldkörteln går bra.
Du ska inte använda nikotin, alkohol eller droger.
Kontakta personalen på BVC om du vill donera bröstmjölk.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Du har rätt attfå hjälp av en tolk om du inte talar svenska.
Du har också rätt attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur länge kan jag spara mjölken?
Blanda inte kall och varm mjölk
Att frysa in bröstmjölk
Tina och värm fryst bröstmjölk
Överskottsmjölk kan doneras
Det är viktigt att du kan förstå informationen
Aktuella artiklar
Handmjölka och pumpa ur bröstmjölk
Ibland kan du behöva mjölka ur brösten. Det kan till exempel vara om det gör ont att amma eller om du behöver spara mjölk till ett senare tillfälle. Du kan antingen mjölka med handen eller använda en bröstpump.
Barnets mat upp till ett år
När barnet är ungefär sex månader är det dags att börja ge vanlig mat. Det är bra att börja med väldigt små portioner, en eller några teskedar. Barnet behöver träna på att äta för att vänja sig vid olika smaker och för att lära sig att tugga.
När du inte kan eller vill amma
Ibland fungerar inte amningen och ibland är den aldrig ett alternativ. Barnet får då urpumpad bröstmjölk eller bröstmjölksersättning istället. Det är viktigt att inte känna skuld om du inte kan eller vill amma.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.