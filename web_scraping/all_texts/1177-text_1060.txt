Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Undersökning och behandling med endoskopi
Undersökning och behandling av gallvägarna – ERCP
Undersökning och behandling av gallvägarna – ERCP
Med ERCP kan läkaren undersöka och behandla gallvägarna och bukspottkörteln. ERCP är en form av röntgen och görs med hjälp av en böjlig slang, ett endoskop. Endoskopet leds genom munnen och ner till tarmen. ERCP används bland annat för att undersöka och behandla gallsten.
När används ERCP?
ERCP är en röntgenundersökning som kan användas för att se om du har något av följande:
Sten i gallgången.
En sjukdom i gallvägarna.
En sjukdom i bukspottkörteln.
Endoskopet som används har en kameralins längst fram. Genom endoskopet kan läkaren se organen på en bildskärm.
Med endoskopet kan läkaren spruta in kontrastmedel i gallgångarna och i gångarna i bukspottkörteln. Kontrastmedel gör att gångarna syns tydligt på röntgenbilder.
Läkaren kan också behandla genom endoskopet. Oftast sker det i samband med en undersökning när läkaren kan ställa en diagnos direkt.
Ibland tar läkaren prover under undersökningen.
Stråldosen som används vid ERCP är inte speciellt hög, den är längre än vid många andra röntgenundersökningar.
Förkortningen ERCP står för det engelska namnet endoscopic retrograde cholangio-pancrearticography.
Förberedelser
För att undersökas med ERCP behövs enremiss. Det är viktigt att du berättar följande för läkaren som skickar remissen:
Om du är gravid.
Om du använder läkemedel, och då vilka läkemedel.
Om du är allergisk mot kontrastmedel.
Inte äta inför undersökningen
Magsäcken måste vara tom för att endoskopet ska kunna föras igenom den. Du får därför inte äta mat minst sex timmar före undersökningen, men du kan dricka vatten fram till någon timme innan.
Du får en kallelse med posten inför undersökningen. I kallelsen finns det mer information om hur länge du ska låta bli att äta. Du kan också få informationen från personalen på mottagningen där du ska undersökas.
Så går undersökningen till
Undersökningen görs oftast på ett sjukhus.
Du får lugnande medel eller narkos
Det är vanligast att varasövd med narkosunder en undersökning, men du kan också bara få lugnande medel. Narkos används alltid om du både ska undersökas och behandlas.
Du får det lugnande medlet direkt i blodet med en spruta en stund före själva undersökningen. Sedan får du lokalbedövning i halsen och efter ett tag får du mer lugnande läkemedel.
Sövs du med narkos har du en narkossjuksköterska bredvid dig under hela undersökningen och behandlingen. Narkossjuksköterskan övervakar dig så att narkosmedlet doseras rätt.
Läkaren för ner endoskopet
Du får ligga på mage på en brits när du undersöks. Läkaren för ner endoskopet när bedövningen har börjat verka i halsen eller efter att du har sövts med narkos. Endoskopet förs ner genom munnen och ner i matstrupen, genom magsäcken och ner till tolvfingertarmen.
Du behöver hjälpa till och svälja om du är vaken. Det är för att endoskopet ska hamna rätt. Det kan kännas obehagligt men när endoskopet är på plats minskar oftast besvären.
Läkaren ser bilder på bildskärm
Genom endoskopet för läkaren in en tunn slang in i gemensamma gallgången.
Genom slangen sprutar läkaren in kontrastmedel i gångarna. Endoskopet för över bilder på slemhinnan i tarmen till en bildskärm. Läkaren kan då hitta och undersöka gallgångens och bukspottskörtelsgångens gemensamma mynning till tolvfingertarmen.
ERCP kan användas för behandling
Läkaren kan också behandla genom endoskopet. Oftast sker det i samband med en undersökning när läkaren kan ställa en diagnos direkt.
Undersökningen kan till exempel visa att du har sten i gallgången som läkaren då kan ta bort under samma ERCP-undersökning.
Läkaren kan göra gallgångens öppning till tarmen större. Stenen får då större utrymme och kan passera ut i tarmen av sig själv.
Om det är trångt i gallgången kan den göras större. Kirurgen placerar sedan ett rör där så att gallan kan passera utan hinder. Röret kallas stent.
Undersökning och behandling med ERCP brukar ta mellan 15 och 30 minuter, men kan ibland ta upp till en och en halv timme.
Så mår du efteråt
Du kan känna ett obehag i halsen och må illa i några timmar efter undersökningen. Du kan dricka igen när bedövningen i halsen har släppt, men du bör vänta med att äta fast mat tills dagen därpå. Klar buljongsoppa går bra att dricka.
Bedövningen släpper efter cirka fyra timmar.
Du kan få stanna kvar på sjukhuset
Du kan få åka hem samma dag om du bara har undersökts.
Har du fått behandling i samband med undersökningen kan du få stanna kvar på sjukhuset över natten. Du behöver inte bli sjukskriven för undersökning och behandling med ERCP.
Du ska få information innan du åker hem
Du ska få följande information innan du åker hem:
Vad undersökningen visade.
Vad som har gjorts.
Vilken vård du ska få när du har skrivits ut från sjukhuset.
Om du behöver gå på fler undersökningar och vilka de är.
Det är bra om du har en närstående med dig eftersom du kan vara påverkad av läkemedel och ha svårt att komma ihåg vad vårdpersonalen har sagt. Du kan också be att få informationen utskriven.
Om du har fått narkos får du inte köra bil efter. Det beror på att du fortfarande kan vara dåsig av narkosmedlet.
Du kommer sedan att få information från läkaren som skickade remissen om hur undersökningen har gått och vad som händer framöver. Kontakta den läkare eller mottagning som skrev remissen om du inte har fått en återbesökstid.
Biverkningar och komplikationer
Bukspottkörteln kan ha blivit irriterad vid en undersökning och behandling med ERCP. Du kan då få en lätt obehagskänsla i magen, men det brukar snabbt gå över. Ofta går det över redan till nästa dag.
Inflammation i bukspottkörteln
Ibland kanbukspottkörteln bli inflammeradav kontrastmedlet. Det märker du genom att du får ont i magen och att du känner dig sjuk. Då måste du till en akutmottagning. Undvik att äta och dricka tills sjukvårdspersonalen vet vad som har hänt.
Risken för allvarliga komplikationer ökar om du har fått behandling i samband med undersökningen. Ett exempel på komplikation är svår inflammation i bukspottkörteln.
Du kan också ha fått hål på tarmen, vilket kan leda till större blödningar eller infektioner.
Sök vård direkt
Kontakta genasten vårdcentralelleren jouröppen mottagningom du har kommit hem och får något av följande symtom:
ont i magen
feber
illamående
kräkningar.
Om det är stängt, sök vård på en akutmottagning.
Det är viktigt att du berättar att du genomgått en ERCP-undersökning.
Ring telefonnummer 1177 om du vill hasjukvårdsrådgivning. Då får du hjälp med att bedöma dina symtom eller var du ska söka vård.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Påverka och delta i din vård
För att du ska kunna vara delaktig i din vård och ta beslut är det viktigt att du förstårinformationen du fårav vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Ävenbarn och unga ska få vara delaktiga i sin vård. Ju äldre barnet är desto viktigare är det.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När används ERCP?
Förberedelser
Så går undersökningen till
Så mår du efteråt
Biverkningar och komplikationer
En del prover sparas
Påverka och delta i din vård
Läs mer på 1177.se
Så fungerar matsmältningsorganen
Maten du äter bryts ned medan den passerar genom din kropp. Det kallas matsmältning eller matspjälkning. Olika organ och körtlar hjälper till med matsmältningen. Maten behöver brytas ned för att kroppen ska kunna ta upp näringen som maten innehåller.
Undersökning och behandling med endoskopi
Endoskopi är ett samlingsnamn för olika undersökningar och behandlingar som oftast innebär att ett smalt instrument förs in genom en naturlig kroppsöppning. Instrumentet har en kamera. Läkaren eller sjuksköterskan kan se bilderna på en skärm.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.