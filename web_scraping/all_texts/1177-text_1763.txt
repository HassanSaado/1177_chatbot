Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Könsstympning – omskärelse av flickors underliv
Könsstympning – omskärelse av flickors underliv
Kvinnlig könsstympning innebär att någon skadar eller skär bort delar av en flickas underliv utan att det finns ett medicinskt skäl för det. Ett annat ord för kvinnlig könsstympning är omskärelse. Det finns bra hjälp att få om du har besvär efter en omskärelse.
I Sverige är det olagligt att utföra all slags könsstympning på flickor. Det är också olagligt att planera, förbereda eller be någon annan att utföra en könsstympning.Du som arbetar med barn och ungdomar är skyldig att anmäla till socialtjänsten om du känner till eller misstänker att någon har blivit eller riskerar att bli utsatt för könsstympning.
Olika typer av könsstympning
Kvinnlig könsstympning kan ske på olika sätt. Delar av flickans yttre könsdelar kan ha skurits bort, men det kan också vara att någon har stuckit i klitoris med ett vasst föremål.
Enligt definition från Världshälsoorganisationen, WHO finns det fyra olika typer av kvinnlig könsstympning. Det kan också vara en blandning av de olika typerna.
Typ 1
Typ 1 innebär att delar av eller hela klitoristoppen har skurits bort. Ibland har även förhuden på klitoris skurits bort.
Typ 2
Typ 2 innebär att klitoristoppen eller förhuden och de inre blygdläpparna har helt eller delvis skurits bort.
Typ 3
Typ 3 innebär att blygdläpparna har skurits av och sytts ihop så att så att öppningen till bakomliggande slidöppning har blivit trång. En mindre öppning lämnas för att kiss och mensblod ska kunna komma ut. Ofta har även klitoristoppen skurits bort.
Typ 3 kallas även infibulation eller faraonisk omskärelse.
Typ 4
Typ 4 innebär andra skadliga ingrepp på de yttre kvinnliga könsdelarna. Det kan vara att man sticker i klitoris och vävnaden omkring med ett vasst föremål. Det kallas för prickning. Andra former kan vara att skrapa på eller snitta i olika delar av underlivet.
När och var ska jag söka vård
Kontakta enungdomsmottagning,vårdcentraleller gynekologisk mottagning om du har frågor om eller problem med ditt underliv. Där kan du få träffa någon att prata med. Många mottagningar kan du kontakta genom attlogga in.
Du kan söka vård i hela landet
På de stora sjukhusens kvinnokliniker finns personal som har bra kunskap om kvinnlig omskärelse. Du får gå till vilken mottagning du vill i hela Sverige. Du kan ibland behöva enremissfrån den gynekolog, läkare eller barnmorska du först träffar.
Ringtelefonnummer 1177om du vill ha sjukvårdsrådgivning och hjälp med var du kan söka vård.
AMEL-mottagningen på Södersjukhuset
På Södersjukhuset i Stockholm finnsAMEL-mottagningensom är en specialmottagning för dig som har blivit omskuren. Du behöver ingen remiss för att söka till mottagningen. Dit kan du söka även om du inte bor i Stockholm.
Vulvamottagning på Angereds Närsjukhus
Vulvamottagningen på Angereds Närsjukhustar emot patienter som har problem orsakade av kvinnlig omskärelse. Dit kan du söka även om du inte bor i Göteborg.
Patientinformation om Vulvamottagning på Angereds Närsjukhus
Informationsfolder på svenska
Komplikationer efter kvinnlig könsstympning
Det är inte säkert att du själv vet om att du har blivit omskuren. Det är inte heller säkert att du har några problem eller mår dåligt på grund av det.
Många komplikationer uppstår när själva ingreppet utförs. Men det finns också flera komplikationer som kan påverka livet efter ingreppet.
Här är några exempel på komplikationer i samband med ingreppet:
Det gör ont.
Det blöder mycket.
Du kan få skador på urinröret eller andra närliggande organ.
Du kan få infektioner.
Du kan få en psykisk chock.
Det händer också att flickor avlider i samband med ingreppet.
Långsiktiga komplikationer efter en könsstympning
De problem som kan uppstå kan vara olika beroende på typ av könsstympning. Här nämns några av de vanligaste långsiktiga komplikationerna:
Det kan ta lång tid eller vara svårt att kissa.
Du kan få återkommandeurinvägsinfektionereller besvär med slidkatarr ochsvamp.
Du kan få besvär när du har mens.
Du kan få besvär av cystor vid klitoris.
Det kan kännas trångt eller göra ont vid slidsamlag. Det kan också vara omöjligt att genomföra slidsamlag.
Du kan ha svårigheter att upplevanjutning vid sex.
Det kan vara svårt att genomföragynekologiska undersökningar.
Kvinnligkönsstympning kan också leda till svårigheter undergraviditet,förlossningochgynekologisk cellprovtagning. Det kan också bli svårt att sätta in en spiral om du skulle vilja ha en.
En könsstympning kan påverka hur du mår
Du kan känna dig nedstämd eller ha besvär med ångest. Du kan ha kvar minnen från omskärelsen, även om det hände för länge sen. En del kan känna sig deprimerade eller nedstämda utan att förstå att det kan bero på könsstympningen. En del kommer kanske inte ihåg att de har blivit omskurna men känner obehag när en gynekolog eller partner rör vid underlivet.
Det är bra att prata med någon om du känner dig nedstämd eller känner oro. Det kan du göra med till exempel en kurator eller psykolog. Kontakta envårdcentralför att få kontakt med någon att prata med. Du kan kontakta enungdomsmottagningeller elevhälsan om du är ung. Alla som jobbar inom hälso- och sjukvården och i skolan hartystnadsplikt.
Undersökningar och utredningar
Det går att göra engynekologisk undersökningoch se hur ditt underliv ser ut utan att använda fingrarna eller några instrument i slidöppningen om du vill det. Prata med den som undersöker dig och berätta hur det känns bäst för dig.
Behandling
Det finns olika behandlingar beroende på vilka besvär du har.
Vid könsstympning där blygdläpparna har sytts ihop kan en öppningsoperation göra det lättare att kissa, ha mens, ha slidsex och föda barn vaginalt.
Det går att operera bort klitoriscystor, som kan vara orsaken till att det gör ont.
Du kan fåsamtalsstöddär du kan prata om det som har hänt och hur det har påverkat dig.
Vid en undersökning kan du få information och hjälp att förstå hur könsstympningen har gjorts.
Öppningsoperation
Vid könsstympning av typ 3 kan det bli aktuellt med en öppningsoperation, så kallad defibulering. Operationen utförs vanligtvis medlokalbedövningoch tar ungefär 15 minuter. Du kan lämna sjukhuset direkt efter operationen. Det finns också möjlighet att bli sövd, om du skulle önska det. Efter operation kan du behöva villa hemma ett par dagar.
Efter operationen
Du kan få ont de första dagarna efter operationen. Då kan du använda receptfria läkemedel. Läs mer i textenReceptfria läkemedel mot tillfällig smärta.
Förlossning om du är omskuren
Prata med din barnmorska på barnmorskemottagningen och berätta att du har blivit omskuren om du vet att du har blivit det. Det kan kännas svårt att prata om det, men det är till stor hjälp inför förlossningen.
Barnmorskan kan till exempel erbjuda dig en öppningsoperation om det är svårt att genomföra en vaginal förlossning på grund av könsstympning.
Vad säger lagen om kvinnlig könsstympning?
I FN:s deklaration om de mänskliga rättigheterna och i Barnkonventionen står det att alla personer i alla länder har rätt till sin egen kropp och att slippa bli könsstympade.
Kvinnlig könsstympning är förbjudet i de flesta länder inom EU och i många länder där traditionen förekommer, till exempel Egypten och Somalia. I Sverige är könsstympning förbjudet sedan 1982 och den som bryter mot lagen kan dömas till fängelse. Även om brottet begås i ett annat land, kan en person som vanligtvis bor i Sverige dömas här.
Anhörig
Är du orolig för att någon har blivit könsstympad, eller riskerar att bli det? Kontakta socialtjänsten eller polisen i den kommun där hen bor.
Påverka och delta i din vård
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Även barn ska vara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Du ska få information om vilka hjälpmedel som finns om du behöver det.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kan välja att inte ge ditt samtycke till den vård du erbjuds. Du får också när som helst ta tillbaka ditt samtycke.
Information på andra språk
I’ve been subject to female genital mutilation. How can I get help?
ኣነ ተኸንሺበ እየ፣ ብኸመይ ሓገዝ ክረክብ ይኽእል?
Su’aal: Waxa la igu sameeyey gudniinka xubnaha taranka, sidee ayaa la ii caawin karaa?
من ختنه شدیم، چگونه میتوانم کمک بدست بیاورم؟
أنا مختونة، كيف يمكنني أن أحصل على مساعدة؟

Mer på andra webbplatser
RFSU - Filmer om kropp och sexualitet
UMO - Omskärelse av snippan - könsstympning
YOUMO - Jag är könsstympad, hur kan jag få hjälp?
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika typer av könsstympning
När och var ska jag söka vård
Komplikationer efter kvinnlig könsstympning
Undersökningar och utredningar
Behandling
Förlossning om du är omskuren
Vad säger lagen om kvinnlig könsstympning?
Anhörig
Påverka och delta i din vård
Information på andra språk
Mer på 1177.se
Så fungerar det kvinnliga könsorganet
Könsorganen består av flera delar och har flera olika funktioner. Några delar sitter utanpå kroppen och du kan se dem eller känna på dem. En del sitter inuti kroppen. Könsorganen gör det också möjligt att ha sex och att fortplanta sig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.