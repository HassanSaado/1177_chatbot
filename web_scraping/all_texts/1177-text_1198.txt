Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Mpox - apkoppor
Mpox  – apkoppor
Mpox är en ovanlig sjukdom som orsakas av ett virus. Sjukdomen kan bland annat orsaka blåsor och feber, men det är ovanligt att bli allvarligt sjuk. Besvären brukar gå över av sig själv.
Mpox har inte funnits i Sverige tidigare, men nu finns sjukdomen här. Sjukdomen kan också kallas apkoppor.Du måste vara mycket nära en person som har viruset för att bli smittad.
Symtom
Det här är symtom som är vanliga vid mpox:
blåsor, sår och utslag på huden
svullna lymfkörtlar
feber.
Blåsorna kan uppstå på hela kroppen, till exempel runt könsorganet, i ljumskarna, ändtarmsöppningen, i ansiktet och runt munnen.
Du kan också få andra symtom, till exempel diarré.
Symtomen kommer 5 till 21 dagar efter att du smittades.
Det finns andra sjukdomar som kan ge liknande symtom som mpox, till exempelherpesochvattkoppor.
Så smittar mpox
Du behöver vara väldigt nära en person med mpox för att viruset ska kunna överföras till dig.
Viruset finns främst i vätskan i blåsorna hos den som är sjuk. Viruset kan också finnas i slemhinnor och kroppsvätskor, till exempel i saliv eller i sperma.
Viruset kan spridas vid sexuella kontakter, till exempel vid munsex, analsamlag och slidsamlag. Det kan också smitta vid kyssar eller annan nära hudkontakt.
Viruset kan också överföras via föremål, till exempel om en person med mpox använder en handduk eller något annat som du sedan också använder.
Hur kan jag minska risken för mpox?
Undvik nära kontakt med personer som är smittade av sjukdomen.
Det är inte säkert att kondom skyddar mot mpox. Var försiktig vid nya sexuella kontakter.
När och var ska jag söka vård?
Ring telefonnummer 1177 om du behöversjukvårdsrådgivning. Då får du hjälp att bedöma symtom eller hjälp med var du kan söka vård.
Du behöver inte vara svensk medborgare eller ha svensk ID-handling för att få hjälp.
I en del regioner kan du kontakta en mottagning direkt om du har symtom som kan bero på mpox, eller om du tror att du kan ha fått viruset.
Ring först om du tänker besöka en mottagning.
Det kan vara någon av nedanstående mottagningar som du ska kontakta:
En hud- och könsmottagning, en så kalladvenereologmottagning. Mottagningen kan ha ett annat namn, till exempel könsmottagningen, Sesam, mottagningen för sex- och samlevnad, STD-mottagningen eller STI-mottagningen.
Envårdcentralom det inte finns någon hud- och könsmottagning där du bor.
Du kan kontakta enungdomsmottagningfrån att du är 12 eller 13 år tills du är mellan 20 och 25 år, det är olika på olika mottagningar.
Välj region högst upp på sidan för att se vad som gäller där du är.
Mpox ingår i smittskyddslagen
Vissa sjukdomar är viktiga att spåra så att de inte förs vidare till någon annan. De sjukdomarna ingår i smittskyddslagen. Det innebär att du är tvungen att söka vård om du tror att du har en sådan sjukdom.
Du kan behöva berätta vem som kan ha överfört sjukdomen till dig, och vilka du själv kan ha fört sjukdomen vidare till. Läs mer i textenSmittskyddslagen.
Undersökningar och utredningar
Det finns prover som kan visa om du har mpox. Provet tas på en mottagning. Vårdpersonalen petar försiktigt med en särskild pinne i vätskan som finns i blåsorna.
Det är gratis att lämna prov.
Behandling
De flesta behöver ingen behandling, besvären går över av sig själv efter två till fyra veckor. Men det finns läkemedel som kan lindra symtomen eller som hjälper kroppens eget försvar att klara av sjukdomen.
Det är ovanligt att behöva vård på sjukhus.
Vaccin mot mpox
Det finns ett vaccin som hindrar sjukdomen från att utvecklas. Du kan få vaccinet om du har utsatts för viruset eller om du riskerar att utsättas för det.Vaccinet ges med en spruta i armen. De flesta behöver två doser.
Mer om mpox
Mpox är en sjukdom som beror på ett virus. Sjukdomen kan smitta mellan djur och människor. Viruset hittades först hos apor, därför kallas det ibland för apkoppor.
Det är blåsorna som sjukdomen orsakar som kallas för koppor.Mpox upptäcktes först i Afrika för ungefär femtio år sedan. Det vanligaste har varit att de som blir sjuka har smittats efter kontakt med något infekterat djur, ofta gnagare.
Nu finns viruset i flera länder utanför Afrika, bland annat i Sverige. I Sverige kommer inte viruset från djur, utan det har spridits mellan människor.
Komplikationer
De flesta blir friska inom två till fyra veckor. Men en del kan behöva vård på sjukhus.
Påverka och delta i din vård
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
MER HOS FOLKHÄLSOMYNDIGHETEN
Folkhälsomyndigheten - apkoppor
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Så smittar mpox
Hur kan jag minska risken för mpox?
När och var ska jag söka vård?
Mpox ingår i smittskyddslagen
Undersökningar och utredningar
Behandling
Mer om mpox
Komplikationer
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.