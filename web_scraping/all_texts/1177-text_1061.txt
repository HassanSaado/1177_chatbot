Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Undersökning och behandling med titthålsteknik
Laparoskopi
Laparoskopi
Med titthålsteknik kan du bli undersökt eller opererad inuti magen, utan att kirurgen behöver öppna upp den. Kirurgen arbetar i stället med titthålsinstrument genom små hål i magen. Du är sövd under tiden. Oftast kan du åka hem samma dag.
Titthålsundersökning och titthålsoperation är andra ord som används för den här typen av ingrepp. Laparoskopi är ett annat ord för titthålsteknik.
När används titthålsteknik?
Titthålsteknik används för att undersöka eller operera olika organ i magen och i underlivet.
Här är några exempel på besvär i organen:
gallsteneller andra besvär i gallan.
blindtarmsinflammation.
cystor på äggstockarna
endometrios.
Titthålsteknik kan också användas försterilisering.
Knäna, fotlederna, axlarna och handlederna kan också undersökas och opereras med titthålsteknik. Det heter dåartroskopi.
Du blir bättre snabbare
Du får mindre sår när du undersöks eller opereras med titthålsteknik, jämfört med operationer där kirurgen behöver öppna upp magen. Det finns flera fördelar med mindre operationssår:
Såren läker snabbare.
Såren gör mindre ont.
Ärren efter såren blir mindre.
Du kan återgå snabbare till din vardag.
Ibland kan du behöva bli opererad med så kallad robotassisterad titthålskirurgi. Titthålsinstrumenten styrs då av kirurgen med hjälp av mekaniska armar.
Förberedelser
Du är sövd under tiden du undersöks eller opereras. Du behöver därför fasta före ingreppet. Det betyder att du inte får äta eller dricka. Läs merom att bli sövd och vad du behöver tänka på när du ska bli det.
Du behöver tvätta dig med en speciell tvål kvällen före och på samma dag som du ska undersökas eller opereras. Du kan köpa tvålen på ett apotek.
Du får information från mottagningen om vad du ska göra, bland annat hur du tvättar dig med tvålen.
Inför undersökningen eller operationen är det viktigt att berätta om du har någon sjukdom eller om du använder läkemedel.
Möjligt att undersökas och opereras om du har mens
Vid mens går det att undersökas och opereras med tillhålsteknik.
Så går det till
Du är sövd under hela undersökningen eller operationen. Du känner ingenting av det som kirurgen gör.
Kirurgen arbetar genom små hål i magen
Kirurgen skär ett litet hål i magen. Hålet är cirka en centimeter i diameter.
Genom hålet fyller kirurgen magen med gasen koldioxid. Koldioxiden blåser upp magen och gör att det blir lättare för kirurgen att se organen och att arbeta.
När magen är utspänd för kirurgen in titthålsinstrumentet genom hålet. Det finns en liten videokamera längst fram på titthålsinstrumentet. Videokameran överför bilder på organen till en bildskärm där kirurgen kan se de olika organen.
Oftast är det redan bestämt innan att du ska opereras. Ibland behöver du genomgå en undersökning med titthålsteknik innan kirurgen kan bestämma om operation behövs eller inte.
Kirurgen använder fler instrument om du ska opereras. Då skär kirurgen fler små hål och för in instrumenten.
När kirurgen är färdig drar hen ut det eller de instrument som har använts och magen töms på koldioxid. De hål som har gjorts sys ihop, oftast med en tråd som försvinner av sig själv.
Så mår du efteråt
Du får vakna på en uppvakningsavdelning efteråt.
Oftast kan du lämna sjukhuset samma dag.
Du får information från sjukhuset och råd innan lämnar sjukhuset. Det kan till exempel handla om hur du ska röra dig och vad du kan göra om du har ont.
Du kan få ont i axlarna
Koldioxiden gör att det blir ett ökat tryck i magen. Det kan ibland göra att du får ont i axlarna. Det är inte skadligt och går oftast över inom några timmar.
Såren kan göra ont
Du kan ha ont i området där du har opererats. Då får du läkemedel på sjukhuset.
När du kommer hem kan du användasmärtstillande läkemedel.  Några exempel är läkemedel som innehåller paracetamol och antiinflammatoriska smärtlindrande läkemedel, NSAID. En del av dessa läkemedel kan användas av både barn och vuxna, men inte alla.
Du kan fråga på ett apotek vilka läkemedel som finns och hur de fungerar.
Här kan du läsa om vilka receptfria läkemedel som finns och vilket som kan passa för dig.
Ta hand om såren
En sjuksköterska berättar för dig om såren har stygn som ska tas bort eller om stygnen försvinner av sig själv. Hen berättar också hur du ska ta hand om såren.
Förbanden på operationssåren ska bytas efter cirka fem dagar. Du kan få hjälp att göra det på en vårdcentral. De nya förbanden ska vara kvar i cirka fem dagar till. Efter det behöver du inte ha förband.
Det går bra att duscha med förbanden eftersom de är vattentäta. Men du ska undvika att bada de första två veckorna efter ingreppet.
Itexten om operationssårkan du läsa mer om hur du tar hand om såren.
Du kan få förstoppning
Det är vanligt att bli förstoppad de första dagarna efteråt. Då är det bra att göra följande för att få igång tarmarna:
Drick mer vätska.
Ät fiberrik mat.
Rör på dig på ett sätt som är möjligt för dig.
Läs mer om vad du kan göra för attinte få förstoppning.
Kontakta mottagningen där du opererades om du fortsätter att ha förstoppning och magen svullnar upp.
Undvik att lyfta tungt
Du bör undvika att lyfta tungt den första månaden efteråt. Det är för att såren och musklerna i magen läker bättre då. Vad som är tungt kan vara olika för olika personer, men det ska inte göra ont i såren när du lyfter.
Du kan behöva blisjukskrivenom du har ett arbete där du lyfter tungt. Prata då med din läkare.
Komplikationer
Ibland kan kirurgen behöva öppna upp magen, trots att hen har börjat operera med titthålsteknik. Det kan till exempel vara om hen har svårt att komma åt organet eller organen med titthålsinstrumenten. Du får stanna kvar några dagar på sjukhuset om du har opererats så.
Det finns alltid en risk att få en infektion i magen eller i operationssåren. Kontaktaen vårdcentralelleren jouröppen mottagningom du får feber eller frossa inom fyra dagar efteråt. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs
Du har möjlighet attfå hjälp av en tolk om du inte pratar svenska. Du har också möjlighet att fåtolkhjälp om du till exempel har en hörselnedsättning.
Även barn ska varadelaktiga i sin vård. Ju äldre barnet är desto viktigare är det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När används titthålsteknik?
Förberedelser
Så går det till
Så mår du efteråt
Komplikationer
Informationen ska gå att förstå
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.