Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Infektioner i hjärna och nerver
Japansk hjärninflammation
Japansk hjärninflammation
Japansk hjärninflammation är en virussjukdom som finns i Sydostasien och stora delar av östra Asien. Sjukdomen kallas också japansk encefalit och sprids av myggor. Sjukdomen är ovanlig men livshotande.
Det finnsvaccin mot japansk hjärninflammationsom du kan ta inför en utlandsresa.
Symtom på japansk hjärninflammation
Oftast får den som har blivit smittad lindriga symtom, som lättfeberoch muskelvärk.
Det är ovanligt, men ibland orsakar viruset en allvarlig inflammation av hjärnan. Symtomen brukar då vara följande:
svår huvudvärk
hög feber
frossa
kramper
förvirring och oro.
Det tar oftast mellan fem och tio dagar från det att du blivit smittad tills du blir sjuk.
När och var ska jag söka vård?
Sök genast vård om du har hög feber under en utlandsresa i länder där japansk hjärninflammation finns.
Om du är i Sverige
Kontakta genast envårdcentraleller enjouröppen mottagningom du har feber efter en utlandsresa och misstänker att det kan vara japansk hjärninflammation. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 för attfå sjukvårdsrådgivningnär du är utomlands.
Så smittar japansk hjärninflammation
Japansk hjärninflammation förekommer i Sydostasien och stora delar av östra Asien.
Sprids genom myggstick
Japansk hjärninflammation smittar genom stick av infekterade myggor. Myggor suger blod från grisar och fåglar som är smittade och överför sedan viruset när de sticker människor. Myggorna sticker främst på kvällar och nätter. Antalet myggor ökar under regnperioder och i områden där risodling pågår.
I länderna i Sydostasien som har tropiskt klimat kan du bli smittad under hela året. I övriga länder är sjukdomen vanligast mellan april och oktober.
Viruset smittar inte direkt mellan människor.
Hur kan jag förebygga japansk hjärninflammation?
Det finnsvaccin mot japansk hjärninflammation, som du kan ta inför en utlandsresa.
Vaccinering rekommenderas framför allt om du regelbundet ska övernatta på landsbygd, besöka riskområden längre tid än tre till fyra veckor eller resa till ett område med en pågående epidemi. Vaccinet kan ges till barn från två månaders ålder och till vuxna.
Risken för att smittas i riskområden
Det är mycket ovanligt att smittas av japansk hjärninflammation även om du reser i länder där sjukdomen finns. Risken för att bli smittad beror på olika saker, till exempel:
vilket land du reser till
hur länge du skall vara där
vilken typ av aktiviteter du planerar att göra
vilken tid på året du reser.
Skydda dig mot myggstick
Du kan skydda dig mot myggstick genom att sova under ett myggnät, använda myggmedel eller ha luftkonditionering i rummet.
Behandling
Japansk hjärninflammation orsakas av ett virus och kan inte behandlas. Däremot kan den som har blivit sjuk behöva vårdas på sjukhus för att lindra symtomen.
Komplikationer
Ungefär en tredjedel av alla som utvecklar en allvarlig variant av japansk hjärninflammation får bestående skador i detcentrala nervsystemet.Det kan till exempel vara kramper, förlamning, minnesproblem och svårigheter att förstå information.
Ungefär en tredjedel alla som får den allvarliga formen av sjukdomen avlider.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.Du har möjlighet attfå hjälp av en tolk om du inte pratar svenska.Du har ocksåmöjlighet att få hjälp av en tolk om du till exempel har en hörselnedsättning.
Mer på andra webbplatser
Folkhälsomyndigheten  Japansk encefalit
Hjärnskadeförbundet Hjärnkraft - startsida
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på japansk hjärninflammation
När och var ska jag söka vård?
När du vill ringa 1177 från ett annat land
Så smittar japansk hjärninflammation
Hur kan jag förebygga japansk hjärninflammation?
Behandling
Komplikationer
Påverka och delta i din vård
Mer på 1177.se
Hjärnhinneinflammation och hjärninflammation
Hjärnhinneinflammation och hjärninflammation är två likartade sjukdomar som oftast orsakas av ett virus.
Så fungerar nervsystemet
Nervsystemets uppgift är att ta emot och att förmedla signaler från och till kroppens olika sinnen och kroppsdelar. Det gör att kroppens olika delar kan samarbeta.
Allmänna reseråd
Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.