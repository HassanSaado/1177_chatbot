Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Om 1177
När du loggar in på 1177.se
Det här kan du göra när du loggat in
Förnya recept och håll koll på dina läkemedel och hjälpmedel
Håll koll på dina läkemedel
Håll koll på dina läkemedel
Genom att logga in på 1177.se kan du som är över 18 år bland annat se om du har uttag kvar på ditt recept, vilka läkemedel du har hämtat ut och hur nära du är att få frikort för läkemedel.
Du kan se dina läkemedel i Läkemedelskollen
Uppgifterna om dina läkemedel och recept hämtas från den digitala tjänsten Läkemedelskollen. Läkemedelskollen är en tjänst hos E-hälsomyndigheten. Du kan nå Läkemedelskollen genom attlogga in på 1177.seeller påLäkemedelskollens inloggningssida.
PåE-hälsomyndighetens webbplatskan du läsa om hur de hanterar dina personuppgifter i registren.
Du behöver vara över 18 år för att se informationen
Du kan bara se information om dina läkemedel på 1177.se om du är över 18 år.
Du som är vårdnadshavare till barn under 13 år kan se viss information om ditt barns läkemedel med din egen inloggning.
Om ditt barn är under 12 år kan du se all information om hens läkemedel.
Om ditt barn är 12–13 år kan du endast se de recept som är aktuella.
Du som är 13–18 år kan inte se information om dina läkemedel på 1177.se. För att få information om dina läkemedel behöver du istället prata med din läkare eller gå till ett apotek.
Så här gör du när du vill se dina läkemedel på 1177.se
Logga inpå 1177.se och välj Läkemedelstjänster. Klicka på Se information om recept. Då kommer du till Läkemedelskollen.
I Läkemedelskollen kan du se information om dina recept. Det kan till exempel vara information om något av följande:
hur länge ett recept är giltigt
hur många uttag du har kvar
vilka läkemedel du redan har hämtat ut
högkostnadsskydd för läkemedel.
Du kan även se och hantera dina fullmakter för apoteksärenden.
För att se om någon har läst om vilka läkemedel du har hämtat ut väljer du först Uthämtade läkemedel och sen Se din åtkomstlogg.
Så här ser du ditt barns uppgifter
För att se ditt barns läkemedelsinformation loggar du in som dig själv och väljer den läkemedelstjänst du vill läsa om. Därefter väljer du ”Se barn”.
Nationella läkemedelslistan
Lagen om nationella läkemedelslistan innebär att alla apotek och all vårdpersonal i Sverige kan få möjlighet att se vilka läkemedel som har skrivits ut till dig och vilka läkemedel du har hämtat ut.
Det finns flera fördelar med detta:
Du får en tydlig överblick över vilka läkemedel du har. I listan kan du se hur läkemedlet ska användas och vem som har skrivit ut det.
Vårdpersonal som skriver ut recept kan se varandras recept. Det ökar säkerheten för att du får rätt kombinationer av läkemedel och rätt doseringar.
Vårdpersonalen kan se om du har hämtat ut dina läkemedel och därför påminna dig om du har glömt att hämta ut något.
Det blir lättare för vårdpersonal att undvika överdoseringar och att upptäcka skadligt bruk av läkemedel.
Vårdpersonalen kan uppdatera ett recept istället för att skriva ett nytt om något i din behandling förändras.
Vårdpersonal kan rensa bort gamla recept. Det gör att du själv och apoteken lättare kan hålla reda på vilket recept som är aktuellt.
Du behöver lämna samtycke
Du behöver lämna samtycke för att vårdpersonal ska kunna se dina recept och vad du har hämtat ut. Det kan du göra digitalt genom Läkemedelskollen. Du har också rätt att dölja vissa recept, om du av något skäl inte vill visa dem för vården.
Läs mer omLäkemedelskollenochnationella läkemedelslistanpå E-hälsomyndighetens webbplats.
Vilka uppgifter kan jag se om mitt högkostnadsskydd?
Du kan se information om högkostnadsskydd för läkemedel och hjälpmedel.
Du kan se datumen för högkostnadsperioden och hur mycket du har betalat för det som ingår i högkostnadsskyddet under perioden.
Du kan också se om du har någon rabatt vid nästa köp och hur mycket mer du behöver betala innan du får frikort.
Varför kan jag inte se informationen om mitt högkostnadsskydd?
För att kunna se uppgifterna om ditt högkostnadsskydd behöver du vara med i Högkostnadsdatabasen. Från och med den 1 maj 2021 är anslutning till högkostnadsdatabasen obligatorisk.
Kontakta din mottagning för att förnya recept
Du kan även förnya ett recept när du är inloggad på 1177.se.Här kan du läsa mer om hur du gör det.
Du kan inte ringa till 1177 på telefon för att förnya recept.
Läs mer på 1177.se
Läkemedel på recept – kostnader
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Du kan se dina läkemedel i Läkemedelskollen
Du behöver vara över 18 år för att se informationen
Så här gör du när du vill se dina läkemedel på 1177.se
Nationella läkemedelslistan
Vilka uppgifter kan jag se om mitt högkostnadsskydd?
Varför kan jag inte se informationen om mitt högkostnadsskydd?
Kontakta din mottagning för att förnya recept
Läs mer om e-tjänsterna
Att logga in på 1177.se
För att logga in på 1177 behöver du ha ett svenskt personnummer och en e-legitimation, antingen BankID eller Freja+.
Logga in på 1177.se för dig som är 13–17 år
Du behöver logga in själv med Bank-id eller Freja+ när du har fyllt tretton. Be gärna en vuxen om hjälp om du vill det, men det är du själv som ska logga in.
Förnya recept på nätet
Du kan skicka en förfrågan om att förnya ett recept genom att logga in på 1177.se. Du kan inte förnya recept genom att ringa till 1177  på telefon.
När du får ett recept
När du ska få ett recept är det bra att berätta för den som skriver ut receptet vilka andra läkemedel du använder, om du är gravid eller ammar.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.