Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Infektion med gula stafylokocker
Infektion med gula stafylokocker
Gula stafylokocker är vanliga bakterier som du kan bära på utan att ha några besvär. Bakterierna kan också ge upphov till bland annat matförgiftning, infekterade sår och ibland allvarliga infektioner i blodet. Lindriga infektioner brukar läka av sig själv, men ibland behövs behandling med antibiotika.
Vad är gula stafylokocker?
Det är vanligt att bära på bakterier som gula stafylokocker utan att ha besvär. Oftast finns stafylokockerna i näsan, i svalget eller på andra slemhinnor. Du kan också ha dem på huden, till exempel i ljumskar och i armhålor.
Ibland kan gula stafylokocker orsaka olika sorters infektioner i kroppen. Risken är större om du till exempel har ett sår på huden eller någon sjukdom som sänker immunförsvaret.
Hudinfektioner
Gula stafylokocker kan orsaka olika sorters hudinfektioner med utslag och bölder. De kan också orsaka en infektion i ett sår. Då blir såret rött, svullet och gör ont.
Matförgiftning
Bakterierna kan också orsaka matförgiftning om de hamnar i maten under tillagning. Bakterierna kan växa och bilda ett gift om maten sedan inte förvaras i rätt temperatur.
Symtom på matförgiftning är bland annatmagkramper, illamående, kräkningar och diarré. Besvären brukar komma inom ett par timmar efter måltiden och gå över inom ett eller två dygn.
Ovanligare infektioner
Stafylokocker kan ibland komma in i kroppen och orsaka allvarliga infektioner, till exempel i en led eller i skelettet.
Ett annat exempel ärsepsis, som också kallas för blodförgiftning.
När och var ska jag söka vård?
Kontakta envårdcentralom du har en hudinfektion eller ett sår som är infekterat och som inte läker på en vecka. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom vid större hudinfektioner, sår som är infekterade eller hjälp med var du kan söka vård.
Ibland räcker det att du chattar ellervideosamtalarmed en sjuksköterska eller läkare för att få vård.
Undersökning
Du kan få lämna ett prov om läkaren tror att du har en infektion med gula stafylokocker i ett sår. Provet tas med en odlingspinne.
Behandling
De flesta lindriga infektioner med stafylokocker läker av sig själv. Ibland kan du behöva behandling medantibiotika.Du kan även behöva behandling för själva såret eller bölden om du har en sådan.
Matförgiftning går över av sig själv.
Du som har en svår infektion kan behöva antibiotika direkt i blodet. Då får du behandlas på sjukhus.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Mer på 1177.se
Behandling av små sår
Behandling av stora sår
Magsjuka – diarré och kräkningar
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är gula stafylokocker?
När och var ska jag söka vård?
Undersökning
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.