Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Besvär i samband med amning
Såriga bröstvårtor vid amning
Såriga bröstvårtor vid amning
Du kan få sår på bröstvårtorna om barnet inte har ett tillräckligt stort tag om bröstvårtan. Det brukar göra ont. Du kan behöva söka vård om besvären inte går över. Du kan då få hjälp med amningen så att barnet får ett bättre tag.
Symtom
Det här är vanliga symtom:
Ena eller båda bröstvårtorna är såriga och det kan blöda.
Du kan få blåsor eller sprickor på bröstvårtorna.
Det gör ont när barnet suger.
Bröstvårtorna ser klämda eller sneda ut.
Det kan uppstå en infektion om det kommer in bakterier eller svamp i såren.
Vad kan jag göra själv?
Såriga bröstvårtor beror oftast på att barnet har ett för litet tag om bröstvårtan, eller ligger för långt ifrån bröstet. För att undvika sår behöver barnetdärför ha ett stort tag om bröstet. Barnet bör också ligga vänd mot dig, tätt intill din kropp. Barnets haka ska ha kontakt med bröstet.
Innan du känner dig trygg med amningen kan du ha för vana att titta på hur bröstvårtan ser ut efter amningen. Ett tecken på att barnet har ett för litet tag kan vara att bröstvårtan ser klämd ut. Ser bröstvårtan sned ut kan det bero på att barnet har legat för långt åt ena hållet.
Några tips
Du kan prova följande om du har såriga bröstvårtor:
Tvätta händerna innan du ska amma. Det minskar risken för infektion i såret.
Smörj in bröstvårtorna med bröstmjölk före amningen.
Låt barnet börja suga på det bröst som gör minst ont. Barnet suger nämligen kraftigast i början av amningen.
Pröva en annan amningsställning.
Smörj in bröstvårtan med lite bröstmjölk även efter amningen och låt lufttorka.
Undvik att bröstvårtan skaver mot kläderna.
Det finns också speciella sårsalvor för bröstvårtorna som en del tycker lindrar besvären. Det är viktigt att tvätta händerna innan du smörjer in bröstvårtorna med salva.
Bröstvårtorna kan behöva vila
Ibland kan sår på bröstvårtorna blöda. Det är inte farligt om barnet får i sig blod, men hen kan må lite illa och avföringen kan bli svart. Du kan även se lite blod om barnet kräks upp mjölk.
Du kan behöva vila bröstvårtorna om de gör mycket ont. Ibland kan du behöva göra ett uppehåll med amningen för att bröstvårtorna ska kunna läka. Då kan du i ställethandmjölka eller använda en bröstpumpoch ge barnet mjölk med sked, kopp eller mugg.
Tvätta med bröstmjölk eller koksaltlösning
Du ska inte tvätta brösten med tvål eller använda lotion om du har sår på bröstvårtorna. Du kan tvätta med bröstmjölk eller hålla såren rena med hjälp av koksaltlösning som finns att köpa på apotek.
Amningsnapp
Det finns så kalladeamningsnapparsom sätts på bröstvårtan och fungerar som ett skydd vid amning. Amningsnapp kan vara en hjälp tillfälligt när andra råd inte har fungerat. Innan du börjar med amningsnapp är det bra om du söker hjälp på BB eller BVC.
Ibland behövs smärtstillande läkemedel
Smärtstillande läkemedelkan hjälpa om du har mycket ont. Du kan ta läkemedel som innehåller ibuprofen eller paracetamol.
Läs mer omLäkemedel vid graviditet och amning.
När och var ska jag söka vård?
Du som behöver stöd och hjälp med amningen kan kontaktaBVCeller en barnmorskemottagning. Du kan också kontakta en av de amningsmottagningar som finns på en del orter.
Den första veckan efter att barnet har fötts kan du också kontakta BB.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Ibland räcker det att duvideosamtalar med en läkare eller barnmorskaför att få hjälp.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Du har rätt attfå hjälp av en tolk om du inte talar svenska.
Du har också rätt attfå hjälp av en tolk om du har en hörselnedsättning.
Mer på 1177.se
Så ammar du
Att använda amningsnapp
Vanliga besvär i början av amningen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Det är viktigt att du kan förstå informationen
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.