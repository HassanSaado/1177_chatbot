Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Tandhälsa
Bra mat och dryck för tänderna
Bra mat och dryck för tänderna
Det finns bakterier i munnen som omvandlar socker till syra när du äter eller dricker något sött. Det kan leda till frätskador och hål i tänderna, om det händer ofta. Det finns mycket du kan göra för att skydda dina tänder.
Här kan du läsa områd för friska tänder hos barn.
Hur kan jag minska på sockret i maten?
Det finns ett enkelt sätt att minska på socker. Undvik att äta godis, glass, kakor och bullar, särskilt på vardagarna. Det är särskilt viktigt att inte dricka läsk och andra söta drycker. Det gäller även varma drycker som sötat kaffe eller te.
En hel del vanlig mat innehåller också socker. Ett bra sätt att minska på sockret är att välja bröd, flingor, yoghurt och müsli som är märkta med symbolen Nyckelhålet. Dessa livsmedel innehåller mindre socker än livsmedel som inte har märkningen.
Socker kan ha olika namn
Det står på förpackningen vad ett livsmedel innehåller. Livsmedlet innehåller mycket socker om det står i början av innehållsförteckningen.
Det finns olika sorters socker, till exempel följande:
sackaros
glukos
fruktos
maltos
dextros
honung.
Råd om kost för att skydda tänderna
Det finns även andra sätt att skydda tänderna:
Ät på regelbundna tider.
Undvik att småäta mellan måltider. Då hinner saliven laga de små skador som syran har orsakat. Låt tänderna vila minst två timmar mellan måltider.
Drick vatten om du är törstig mellan måltiderna.
Ät gärna sådan mat som behöver tuggas mycket, till exempel frukt och grönsaker som innehållet mycket fibrer. Då bildas det mer saliv som skyddar tänderna mot syra i munnen.
Undvik sura drycker och livsmedel, som ökar risken förfrätskadorpå tänderna. Det gäller även surt godis.
Skölj munnen med vatten och vänta minst en timme med att borsta tänderna om du har druckit sura drycker, till exempel juice eller läsk.
Här kan du läsa omhälsosamma matvanor.
Fluorid stärker tanden
Fluoridhjälper till att laga en tand som har fått syra på sig. Det är därför viktigt att saliven innehåller små mängder fluorid.
Borsta tänderna med tandkräm som innehåller fluorid två gånger om dagen. Gör rent mellan tänderna med hjälp av tandtråd, tandstickor eller mellanrumsborstar.
När och var ska jag söka tandvård?
Karies sitter ofta på ytor som är svåra att komma åt själv. Det är därför bra om du undersöker dina tänder regelbundet på en tandvårdsmottagning. Då kan tandläkaren eller tandhygienisten upptäcka hål tidigt. Hålen går då att behandla förebyggande, till exempel medfluorid.
Kontakta en tandläkare eller tandhygienist om det ilar i tänderna och du tror att du kan ha frätskador på tänderna.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad händer i munnen när jag äter socker?
Det finns bakterier på tänderna, till exempel kariesbakterier. De bryter ner sockret och det bildas syra i munnen. Hur mycket syra som bildas beror bland annat på vilken typ av socker och kolhydrater du äter.
Det blir inte lika surt i munnen om du äter kolhydrater som stärkelse och fibrer, till exempel potatis, bröd, pasta och grönsaker.
Salta snacks kan vara skadligt för tänderna. Stärkelse som har hettats upp gör att det blir surt i munnen. Det gäller till exempel chips och ostbågar.
Syran löser upp tandens yta
När det blir tillräckligt surt löser syran upp tandens yta. Den kallas emalj.
Saliven kan oftast motverka syran och skadan blir mindre. Men om tänderna utsätts för syra ofta hinner skadan inte repareras. Då kan du fåhål i tänderna - kariesellerfrätskador på tänderna.
Man kan vara olika känslig för socker
En del får hål i tänderna av bara lite socker. Andra får inga hål trots att de får i sig ganska mycket socker. Hur känslig du är för socker beror bland annat på följande saker:
vilka bakterier som finns på tänderna
hur mycket saliv som finns i munnen
vilken kvalitet saliven har.
Tänderna är mer känsliga för socker när du sover eftersom det inte bildas lika mycket saliv då.
Du får lättare karies om du harmuntorrhet. Det är då viktigt att du sköter dina tänder noggrant och följer råden ovan.
Läs mer
Folktandvården
Privattandläkarna
Livsmedelsverket - Startsida
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur kan jag minska på sockret i maten?
Råd om kost för att skydda tänderna
När och var ska jag söka tandvård?
Vad händer i munnen när jag äter socker?
Man kan vara olika känslig för socker
Mer på 1177.se
Så äter du hälsosamt
Hälsosamma matvanor kan bidra till att minska risken för att du ska få hjärt-kärlsjukdomar, övervikt, typ 2-diabetes och cancer. Du behöver inte förändra dina matvanor helt och hållet i ett enda steg. Kom ihåg att varje liten förändring kan göra stor skillnad.
Råd för friska tänder hos barn
För att barns tänder ska vara friska är det viktigt att skapa bra matvanor tidigt.
Hål i tänderna – karies
Karies är en sjukdom som orsakar hål i tänderna. Du kan minska risken för karies genom att borsta tänderna varje dag.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.