Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Undersökningar/prover - andra språk
Mammografi - finska
Mammografia
Mammografia on rintojen röntgenkuvaustutkimus erikoistekniikalla, jolla saadaan yksityiskohtaisia kuvia. Se on yksi monista tutkimuksista, joiden avulla lääkäri voi selvittää, mistä rintojen oireet voivat johtua.
Läs texten på svenska här.
Mammografiaa käytetään myös rintojen joukkotutkimuksissa, joihin kaikki 40–74-vuotiaat naiset kutsutaan säännöllisesti. Tällaista joukkotutkimusta kutsutaan seulonnaksi. Seulontojen tavoitteena on löytää rintasyöpä ennen kuin se aiheuttaa oireita.
Rintasyöpä kuuluu naisten yleisimpiin syöpämuotoihin. Rintasyövän riski kasvaa iän myötä. Varhainen diagnoosi parantaa hoitoennustetta.
Mammografiaseulonta – näin se tapahtuu
Sinun ei tarvitse valmistautua millään tavalla.
Sairaanhoitaja tutkii ja esittää kysymyksiä
Tutkimuksen suorittaa röntgenhoitaja. Aluksi röntgenhoitaja kysyy, onko sinulla ollut rintoihin liittyviä vaivoja ja käytätkö hormoneja sisältäviä lääkkeitä.
Sitten saat riisua ylävartalon paljaaksi. Sairaanhoitaja tutkii rinnat silmämääräisesti etsien mahdollisia näkyviä muutoksia, kuten esimerkiksi suurehkoja syntymämerkkejä tai arpia aikaisemmista leikkauksista. Tällaiset muutokset voivat näkyä röntgenkuvissa, ja ne voidaan tulkita virheellisesti syöpäkasvaimiksi.
Kaksi tai kolme kuvaa molemmista rinnoista
Tämän jälkeen saat istua tai seistä röntgenlaitteen viereen. Sairaanhoitaja auttaa sinua asettamaan toisen rinnan levyn päälle. Toinen levy puristaa rinnan levyjen väliin ja pysyy paikallaan muutaman sekunnin ajan.
Käsivartta pidetään ylhäällä nojaamassa laitetta vasten sillä aikaa, kun röntgenhoitaja ottaa kahdesta kolmeen kuvaa. Sitten sama toistetaan toiselle rinnalle.
Koko tutkimukseen kuluu noin 15–30 minuuttia, varsinainen kuvaus kestää viidestä kymmeneen minuuttia.
Miltä mammografia tuntuu?
Sairaanhoitaja puristaa rinnan levyjen väliin, jotta kuvasta tulee selkeä ja säteilyannos voidaan pitää alhaisena. Tämä voi tuntua epämiellyttävältä ja sattua pienen hetken. Tutkimuksen jälkeen vointi on yleensä normaali. Joskus saattaa tuntua hieman arkuutta, joka menee nopeasti ohi.
Seulonnan tulokset
Mammografiakuvat tulkitsee yleensä kaksi röntgenlääkäriä toisistaan riippumatta. Tämä parantaa tulkinnan varmuutta.
Mammografiatutkimuksen tulos lähetetään sinulle suoraan kotiin kahden viikon kuluessa. Jos haluat tietää kuinka kauan tuloksen saamiseen menee tutkimuksen suorittavalla vastaanotolla, voit kysyä lisätietoa käynnin yhteydessä.
Jos saat kutsun lisätutkimuksiin
Seulonnan jälkeen voit saada kutsun lisätutkimuksiin. Syynä voi olla se, että kuvat eivät olleetkaan riittävän selkeitä. Silloin muutaman ylimääräisen mammografiakuvan ottaminen voi riittää.
Uusi tutkimus voi olla tarpeen myös siksi, että seulonnassa otetuissa kuvissa näkyi muutos, jota on tutkittava lisää.
Jos rinnasta löytyy muutos
Seulonnassa jokaiselle tehdään samanlainen mammografiakuvaus. Jos seulonnan kuvista käy ilmi, että rinnassasi on muutos, sinulle tehdään tarvittavat lisätutkimukset, joilla selvitetään muutoksen syy. Tällöin sinulle suoritetaan yksilöllisempi mammografiatutkimus. Tämä tarkoittaa sitä, että röntgenhoitaja ottaa useampia kuvia eri kulmista. Röntgenlääkäri tutkii kuvat saman tien.
Joskus lääkäri saattaa tutkia rintasi myös ultraäänellä. Lääkäri voi myös ottaa rinnoista solu- tai kudosnäytteen neulalla.
Kaikki tarvittavat tutkimukset tehdään samalla käynnillä.
Tutkimustulos kertoo, tarvitseeko sinun käydä henkilökohtaisessa tapaamisessa lääkärin kanssa, jotta sinulla on mahdollisuus saada enemmän tietoa ja esittää kysymyksiä. Tapaaminen järjestetään mahdollisimman pian, mutta tämä voi vaihdella asuinpaikastasi riippuen. Halutessasi voit pyytää tutkimuksia tehtäviksi käynnin yhteydessä.
Raskaana olevat ja imettävät
Mammografiaseulonta voidaan tehdä myös raskaana oleville ja imettäville. Tällöin syövän löytäminen tai poissulkeminen mammografiakuvia tulkitsemalla voi tosin olla vaikeampaa, koska rinnat muuttuvat raskauden ja imetyksen aikana. Toisaalta tutkimusten välillä voi kulua pitkä aika, jos et halua käydä röntgentutkimuksessa raskauden tai imetyksen aikana.
Mammografian säteilyannos on turvallinen sikiölle eikä vaikuta äidinmaitoon. Sen vuoksi voit käydä seulonnassa, jos olet saanut siihen kutsun.
Imettävien kannattaa yrittää tyhjentää rinta maidosta ennen tutkimusta.
Muiden kutsuttujen tavoin myös raskaana olevat ja imettävät voivat varata uuden ajan seulontaan.
Jos huomaat raskaana ollessasi tai imettäessäsi muutoksen rinnassasi, ota yhteyttä terveydenhuoltoon. Rinnoistasi voidaan ensin ottaa röntgenkuva ja sitten suorittaa ultraäänitutkimus.
Mammografiaseulonnan edut ja haitat
Mammografiatutkimuksessa rintasyöpäkasvain voidaan havaita ennen kuin se aiheuttaa oireita. Näin taudin leviäminen ja pahalaatuiseksi muuttuminen voidaan estää, etkä joudu käymään läpi rankkoja hoitoja.
Rintasyövän mammografiaseulonta ei kuitenkaan aina ole täysin varma menetelmä. Joskus rintasyöpää ei havaita kuvista. On myös olemassa syöpiä, jotka kasvavat niin hitaasti, että ne eivät koskaan aiheuta oireita. On vaikea tietää etukäteen, mitkä hitaasti kasvavista syövistä eivät aiheuta ongelmia tulevaisuudessa. Siksi kaikki rintasyövät hoidetaan ikään kuin ne olisivat vaarallisia. Tämä tarkoittaa, että osa hoidoista on turhia.
Sosiaalihallitus suosittelee rintasyövän mammografiaseulontaa 40–74-vuotiaille naisille. Kaikki maakäräjät ja alueet noudattavat tätä suositusta.
Lisätietoa mammografiaseulonnasta
Saat kutsun kotiin
Kutsu seulontaan lähetetään 40–74-vuotiaille naisille 1,5–2 vuoden välein. Tutkimusaika ja -tiheys vaihtelevat asuinpaikan ja iän mukaan.
Kutsussa ilmoitetaan, missä ja milloin tutkimus suoritetaan ja miten toimit, jos sinulla on kysyttävää tai haluat muuttaa sinulle varatun ajan.
Seulonta on vapaaehtoinen.
Voit halutessasi käydä seulonnassa toisessa läänissä. Tällöin sinua koskevat samat ehdot kuin kaikkia muitakin läänissä asuvia.
Etkö ole saanut kutsua?
Jos olet 40–74-vuotias, mutta et ole saanut yhtään kutsua, voit ottaa yhteyttä mammografiaklinikkaan tai terveyskeskukseen.
Jos olet yli 74-vuotias, sinua ei enää kutsuta rintasyöpäseulontaan. Tämä johtuu siitä, että tutkimukset eivät ole osoittaneet, että seulonta parantaisi yli 74-vuotiaiden naisten hoitoennustetta. Pidä kuitenkin huoli siitä, että käyt lääkärin tutkimuksessa, jos huomaat rinnoissasi muutoksia.
Onko sinulla suojattu henkilöllisyys?
Jos sinulla on suojattu henkilöllisyys, sinulle ei lähetetä kutsua. Ota yhteyttä mammografiaklinikkaan saadaksesi ajan tutkimukseen. Tutkimuksen jälkeen sinun tulee soittaa vastaanotolle saadaksesi tietää tulokset.
Etkö halua kutsua?
Ota yhteyttä mammografiaklinikkaan, jos olet saanut kutsun, mutta et halua osallistua seulontaan etkä halua enää saada kutsuja. Yleensä henkilökunta pyytää sinua kirjoittamaan kirjeen, jolla vahvistat, että et halua kutsua.
Jos muutat mielesi jossain vaiheessa, voit ilmoittaa siitä, jolloin sinut kutsutaan rintasyöpäseulontaan, jos olet 40–74-vuotias.
Mammografia rinnassa huomatun muutoksen jälkeen
Muutoksen löytyminen rinnasta saattaa aiheuttaa huolta. Yleensä kyseessä on vaaraton muutos. Kyseessä voi olla esimerkiksi sidekudoksen paksunnos tai nesteen täyttämä rakkula, niin sanottu kysta.
Rinnoissa ilmeneviin muutoksiin kannattaa kuitenkin suhtautua vakavasti iästä riippumatta. Kyseessä voi olla rintasyöpä. Älä odota, vaan hakeudu tutkimukseen. Ota yhteyttä terveyskeskukseen, naisten terveydenhuoltoon tai erityiselle rintavastaanotolle, joita on eräissä suuremmissa sairaaloissa.
Voit hakeutua haluamaasi terveyskeskukseen tai erikoisvastaanotolle koko maan alueella. Sinulla on myös mahdollisuus hakeutua terveyskeskuslääkärin vastaanotolle.
Lääkäri tunnustelee rintasi tarkasti ja päättää, onko mammografiatutkimus tarpeen. Tarvittaessa saat lähetteen mammografiaan.
Mammografiatutkimus sovitetaan tarpeidesi mukaan. Röntgenlääkäri saattaa tutkia rintasi myös ultraäänellä. Tarvittaessa lääkäri ottaa myös solu- tai kudosnäytteen.
Tutkimustulokset toimitetaan lähetteen antaneelle lääkärille. Lääkäri ottaa sinuun yhteyttä sopiakseen tapaamisen, jossa saat tietää, onko sinulla rintasyöpä vai johtuvatko oireesi jostain muusta.
Voidaksesi osallistua aktiivisesti saamaasi hoitoon ja päätöksentekoon on tärkeää, että olet ymmärtänyt saamasi tiedot. Hoitohenkilökunnalla on velvollisuus varmistaa, että olet ymmärtänyt saamasi tiedot. Esitä kysymyksiä. Voit myös pyytää, että tiedot kirjataan ylös, jotta voit lukea ne rauhassa. Jos et puhu ruotsia, sinulla on oikeus saada tietoa omalla kielelläsi, esimerkiksi tulkin avulla. Sinulla on myös oikeus saada tulkkausapua, jos sinulla on kuulo- tai näkövamma.
Voidaanko minut tutkia mammografialla, jos...
...minulla on kuukautiset?
Voit käydä mammografiassa myös kuukautisten aikana.
...rauhaskudokseni on tiivistä?
Rauhaskudos voi olla hyvin tiivistä iästä huolimatta. Tiivis rinta havaitaan vasta mammografiassa. Jos sinulla on tiiviit rinnat, lääkäri voi joutua ottamaan useampia kuvia.
...saan hormonihoitoa?
Jotkut naiset saavat vaihdevuosien aikana tai niiden jälkeen hormonihoitoa tai syövät e-pillereitä. Tällaiset hoidot vaikuttavat rintakudokseen tekemällä siitä tiiviimpää. Tämä vaikeuttaa mammografiakuvien tulkintaa. Tämän vuoksi hormoneja sisältävien lääkkeiden käytöstä on tärkeää kertoa ennen tutkimusta.
...minulla on rintaimplantit?
Voit käydä mammografiassa, vaikka sinulla on rintaimplantit. Implanttien rikkoutumisvaaraa ei ole, mutta niitä ei voida puristaa yhteen luonnollisten rintojen tavoin. Lisäksi kuvien tulkitseminen voi olla vaikeampaa. Tämä riippuu implantin materiaalista.
...minulla on rintatulehdus?
Jos sinulla on rintatulehdus, rinnan puristaminen litteäksi mammografiassa voi tuntua kivuliaalta. Sen sijaan on hyvä käydä ultraäänitutkimuksessa, jossa nähdään, onko rinnassa tyhjennystä edellyttävä paise. Kun tulehdus on parantunut, sinun pitäisi kuitenkin käydä mammografiassa. Tämä on erityisen tärkeää, jos olet iäkäs.
...on ollut rintasyöpä?
Kyllä, mutta seulontakäytäntö voi vaihdella – kysy lisätietoa lääkäriltäsi. Useimmiten erityisissä lääkärikontrolleissa käydään hoitojen jälkeen ensimmäisen vuoden ajan. Tämän jälkeen saat kutsun mammografian seulontatutkimukseen vuosittain kymmenen vuoden ajan. Sitten sinut kutsutaan seulontaan yhtä usein kuin muutkin naiset.
Koska mammografiaa ei ole tehdä?
Rintasyöpä on harvinainen alle 30-vuotiailla. Jos olet hyvin nuori ja tarvitset tutkimuksen, ultraääni voi antaa varmemman vastauksen. Tämä johtuu siitä, että rinnan rauhaskudos on niin tiivistä, että mammografiakuvia on vaikea tulkita. Mammografia ei yksinkertaisesti ole hyvä menetelmä nuorten kohdalla.
Share article
Share on facebook
Share on twitter
Share with a friend
Print page
Page Navigation
Mammografiaseulonta – näin se tapahtuu
Seulonnan tulokset
Raskaana olevat ja imettävät
Mammografiaseulonnan edut ja haitat
Lisätietoa mammografiaseulonnasta
Mammografia rinnassa huomatun muutoksen jälkeen
Voidaanko minut tutkia mammografialla, jos...
Koska mammografiaa ei ole tehdä?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.