Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Havandeskapsförgiftning - svenska lättläst
Havandeskapsförgiftning
Havandeskapsförgiftning är en sjukdom som du kan få när du är gravid. Du får högt blodtryck. Det kan påverka både dig och barnet. För att sänka blodtrycket kan du behöva vila och få läkemedel.
Havandeskapsförgiftning kallas också preeklampsi.
Du kan läsa en längre version av textenhär.
Symtom
Många märker inte av sjukdomen. Då är det barnmorskan som upptäcker sjukdomen vid en kontroll.
När och var ska jag söka vård?
När du är gravid får du besöka barnmorskemottagningen flera gånger.Om du har havandeskapsförgiftning får du komma på extra kontroller.
Om det är bråttom
Oftast får man sjukdomen i slutet av graviditeten. Vanligtvis under de sista sex veckorna. Men man kan få det tidigare.Det kan vara mer bråttom att kontakta vården om något av detta stämmer på dig:
Du får plötsligt en huvudvärk som du inte känner igen.
Du får besvär med synen.
Du får mycket ont i övre delen av magen, särskilt till höger under revbenen.
Du mår illa och kräks under senare halvan av graviditeten.
Du svullnar upp i ansiktet, i händerna eller i fötterna. Svullnaden kommer hastigt.
Du känner dig allmänt sjuk.
Kontakta någon av dessa mottagningar:
En barnmorskemottagning.
En jouröppen mottagning.
Om det är stängt eller de inte kan ta emot dig, sök vård på någon av dessa mottagningar:
En akutmottagning under första halvan av graviditeten.
En förlossningsavdelning under andra halvan av graviditeten.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra.De som svarar är sjuksköterskor. De pratar svenska och engelska.Ibland går det att få hjälp på andra språk.Ring 0046 771-11 77 00 om du har en telefon med ett utländskt nummer.
Vad kan jag göra själv?
När du har havandeskapsförgiftning är det viktigt att ta det lugnt och vila.
Undersökningar
En barnmorska mäter ditt blodtryck när du besöker barnmorskemottagningen.
Du får lämna urinprov.
Du kan också bli undersökt med ultraljud. Undersökningen kan visa bilder av barnet i magen.
Du kan också bli undersökt med en apparat som mäter barnets puls.Den kallas för CTG.
Du kan få en tolk
Du kan få hjälp av en tolk om du inte pratar svenska.Tala om att du behöver språktolk när du bokar ditt besök.
Behandlingar
En del kan få blodförtunnande läkemedel redan tidigt i graviditeten.Till exempel om du har haft havandeskapsförgiftning under en tidigare graviditet. Läkemedlet kan hindra att du får sjukdomen igen.
Du som har fått havandeskapsförgiftning kan få läkemedel som sänker blodtrycket.
En del blir inlagda på sjukhus. Då kan vårdpersonalen lättare övervaka blodtrycket och hur du mår.
Barnet kan behöva födas för tidigt om inte vila och behandling hjälper tillräckligt.
Efter att barnet är fött
Havandeskapsförgiftningen går över när barnet är fött.En del behöver ta läkemedel i några månader efter förlossningen.
Du kan senare i livet ha lättare att få vissa sjukdomar.Du kan till exempel ha lättare att få sjukdomar som har att göra med hjärtat och blodkärlen.Därför kan det vara bra att leva hälsosamt. Då är risken för sjukdomar mindre.
Texten finns översatt – other languages
Texten finns översatt till följande språk:
English– engelska
فارسی– persiska
Pусский– ryska
Soomaali– somaliska
українська– ukrainska
ትግርኛ– tigrinska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Undersökningar
Behandlingar
Efter att barnet är fött
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.