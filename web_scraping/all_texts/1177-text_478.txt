Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Armar och händer
Dysmeli
Dysmeli
Dysmeli innebär att en mindre eller större del av armen, handen, benet eller foten saknas eller ser annorlunda ut sedan födseln. Eventuella funktionshinder kan ibland minskas med hjälpmedel, protes, träning eller operation.
Det är oklart varför barn föds med dysmeli, men det finns en viss genetisk ärftlighet. I Sverige föds cirka 60 barn per år med dysmeli.
Symtom
Dysmeli beror på en störning i fosterutvecklingen, ofta utan att man kan finna någon säker orsak. Det kan göra att hela eller delar av handen eller foten saknas, att det finns extra fingrar eller tår, eller att någon del av armen eller benet växer snett.
Tidig kontakt med vården
Du som har fått ett barn med dysmeli kan ofta få kontakt med vården redan på BB. I de regioner där det finns dysmeliteam tar vården kontakt med föräldrarna så snart som möjligt efter födseln, vanligtvis redan på BB.
I ett dysmeliteam ingår till exempel en barnortoped, barnläkare, handkirurg, ortopedingenjör, fysioterapeut, sjuksköterska, kurator och arbetsterapeut. Dysmeliteam finns till exempel i Stockholm, Örebro, Göteborg och Malmö.
Du kan i stället få kontakt med den lokala habiliteringsverksamheten för barn med särskilda behov om ett dysmeliteam saknas i din region. Du kan också få kontakt med enbarnläkarmottagning, där barnets allmänna tillväxt och utveckling följs. Barnet kan vid behov bli remitterad till det dysmeliteam som ligger närmast hemorten.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Många mottagningar kan du kontakta genom attlogga in.
Undersökningar
Barnläkaren gör en bedömning av skadan och barnets neurologiska utveckling. Teamet bedömer sedan också vilken hjälp barnet behöver för att kunna leva ett så självständigt liv som möjligt.
Behandling vid dysmeli
Dysmeli kan behandlas på flera sätt, till exempel med hjälp av protes och träning.
Protes
Protes är ett vanligt hjälpmedel för barn och vuxna som saknar en del av armen och hela handen eller en del av benet och foten. Du och ditt barn kan träna att använda protes. Ni gör det antingen i grupp med andra barn och deras föräldrar eller bara ni två.
Träning
I behandlingen av dysmeli kan det också ingå olika typer av träning för att träna styrka och smidighet i musklerna. Ni kan även få råd, tips eller träning för att barnet ska kunna göra rörelser och aktiviteter på ett annorlunda sätt.
Operation
Barnet kan behöva opereras, till exempel för att skapa ett grepp eller rätta till en felställning av foten.
Uppföljningsbesök
Barnet får komma på regelbundna uppföljningsbesök under uppväxten, för att få stöd. Målsättningen är att göra det möjligt för barnet att göra samma saker som andra barn i samma ålder.
Det finns olikahjälpmedelsom kan underlätta vardagen för barn och vuxna med dysmeli.
Påverka och delta i din vård
För att du ska kunna vara delaktig i vården och behandlingen är det viktigt att duförstår informationendu får av vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Ävenbarn ska vara delaktiga i sin vård.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Om du behöver hjälpmedel ska du få information om vad som finns och hur du får det.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kan välja att inte ge ditt samtycke till den vård du erbjuds. Du får också när som helst ta tillbaka ditt samtycke.
Du kan få en ny medicinsk bedömning
Du kan få enny medicinsk bedömningav en annan läkare. Att få en annan läkares bedömning kan hjälpa dig om du exempelvis är osäker på vilken vård eller behandling som är bäst.
Läs mer på andra webbplatser
Svenska Dysmeliföreningen
Centrum för sällsynta diagnoser - Karolinska sjukhuset
EX-Center
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Tidig kontakt med vården
Undersökningar
Behandling vid dysmeli
Påverka och delta i din vård
Läs mer på 1177.se
Sällsynta diagnoser
En del sjukdomar och tillstånd är så ovanliga att de räknas som sällsynta diagnoser. De innebär ofta särskilda svårigheter. Hos en del kommer symtomen redan som barn och hos andra först i vuxen ålder. Du som har en sällsynt diagnos har rätt till den hjälp som du behöver i ditt dagliga liv.
Hjälpmedel
Här kan du läsa om olika sorters hjälpmedel och hur det går till att få dem. Du kan också läsa om olika typer av stöd om du har en funktionsnedsättning.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.