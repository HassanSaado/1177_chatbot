Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Könssjukdomar och sexuellt överförbara infektioner
Mykoplasma i underlivet
Mykoplasma i underlivet
Mykoplasma i underlivet beror på en bakterie som kan överföras när du har samlag. Vanliga symtom är att det svider när du kissar eller att du har flytningar. Men du kan ha mykoplasma i underlivet utan att ha några symtom.
Bakterien som kan orsaka en infektion i underlivet heter Mycoplasma genitalium. Den finns i slemhinnorna i framför allt urinröret och slidan. Bakterien överförs mellan personer när slemhinnorna kommer i kontakt med varandra. Bakterien kan också föras över genom sperma eller slidvätska.
Det vanligaste sättet att få eller ge någon mykoplasma är genom slidsamlag.
Symtom
Det här är vanliga symtom om du har mykoplasma:
Det svider när du kissar.
Du har ont i nedre delen av magen.
Du harflytningar från slidansom är annorlunda än de flytningar du brukar ha.
Du harmellanblödningar.
Du harflytningar från penisen.
Du har ont i pungen.
Alla som har mykoplasma får inte symtom och märker därför inte att de har infektionen.
När ska jag söka vård?
Kontakta envårdcentraleller enungdomsmottagningom du har symtom som du tror beror på mykoplasma. I vissa regioner kan du även kontakta en hud- och könsmottagning.
Hud- och könsmottagningar heter olika saker i olika delar av landet. De kan till exempel heta venereologmottagning, könsmottagning, STD-mottagning, STI-mottagning eller Sesam-mottagning.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
På mottagningen får du träffa en barnmorska, läkare eller sjuksköterska. Du får berätta hur du mår och när och hur du har haft samlag. Det är för att personalen ska veta vilka prover som behöver tas.
Det är vanligt att du först får lämna prov som visar om du harklamydiaochgonorré. Om du inte har det och har besvär får du lämna prov för mykoplasma.
Du som ärmanfår lämna etturinprov.
Om du ärkvinnatas provet från slidan. På en del mottagningar får man göra det själv. Personalen förklarar hur du ska göra.
Du kan också få lämna prov från ändtarmen. Även det provet kan man ibland få ta själv.
Det tar ungefär en vecka innan du får provsvaret. Fråga den som tar provet om hur du får svaret.
Behandling
Mykoplasma med symtom behandlas med antibiotika.
Det är vanligt att ta antibiotika i fem dagar. Under den tiden ska du inte ha samlag. Det beror på att det fortfarande finns en risk att du smittar någon annan.
När behandlingen är klar brukar infektionen oftast ha läkt ut. Kontakta mottagningen igen om du fortfarande har symtom.
Mykoplasma ingår inte ismittskyddslagen. Det betyder att du måste betala för behandlingen själv. Det görs heller ingen smittspårning.
Det är inte alltid du märker att du har mykoplasma. Infektionen kan läka utan behandling.
Hur kan jag skydda mig mot mykoplasma?
Använd kondom om du har samlag i slidan eller analöppningen. Använd kondom om du använder en dildo tillsammans med någon annan.
Komplikationer och följdsjukdomar
Risken att få andra könssjukdomar är större om du har en infektion i underlivet. Det beror på att slemhinnor som redan är infekterade är mer mottagliga för infektioner.
Om infektionen sprider sig kan det leda tilläggledarinflammationochbitestikelinflammation.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När ska jag söka vård?
Undersökningar och utredningar
Behandling
Hur kan jag skydda mig mot mykoplasma?
Komplikationer och följdsjukdomar
Påverka och delta i din vård
Mer på 1177.se
Klamydia
Klamydia är en vanlig könssjukdom i Sverige. Det är att  du testar sig för klamydia om du misstänker att du blivit smittad.
Gonorré
Gonorré är en sexuellt överförd infektion som överförs genom vaginalsamlag och analsamlag eller genom munsex.
Klamydiatest
Det är gratis att testa sig för klamydia om du misstänker att du blivit smittad.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.