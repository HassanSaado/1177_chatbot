Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
När familjelivet är svårt
När barn mår dåligt
Skolfrånvaro
Skolfrånvaro
Det är viktigt att barn som inte är i skolan får hjälp så snart som möjligt så att de kan få den utbildning de har rätt till. Skolan ska tillsammans med dig arbeta för att barnet är i skolan.
När barn inte är i skolan kallas det för skolfrånvaro. Barnet kan till exempel vara sjuk eller ha fått ledigt av någon anledning. Finns det ingen godkänd anledning kallas det för ogiltig frånvaro eller skolk.
Texten riktar sig till dig som är vuxen och har ansvar för ett barn.
Olika orsaker till ogiltig frånvaro
Barn kan vara borta från skolan av många olika anledningar.
Det kan till exempel vara detta:
Barnet är skoltrött eller alltid trött.
Barnet får inte den hjälp med skolarbetet som hen behöver.
Barnet ärmobbad.
Barnet känner sig ensam eller har inga kompisar i skolan.
Barnet kännerstressav för stora krav.
Barnet mårpsykiskt dåligt, till exempel har ångest, stor oro eller en depression.
Barnet har problem hemma, till exempel oro för en förälder som mår dåligt.
Barnet har problem med droger och kriminalitet.
Det är viktigt att veta vad orsaken är så att barnet får stöd i det som känns svårt.
Barn från sex år ska gå i skolan
Det är lag på att alla barn ska gå i skolan. Det kallas för skolplikt och gäller från och med höstterminen det år som barn fyller sex år.
Skolan,vårdnadshavareoch barnets hemkommun delar ansvaret för att barnet går i skolan.
Att inte gå i skolan innebär att barnet missar att få lära sig sådant som är viktigt. Hen missar också att få umgås med kompisar och att få lära sig att vara med andra. Det kan också göra att det blir svårt senare i livet, till exempel att få jobb eller komma in på en utbildning.
Vad kan jag göra själv?
När barnet inte vill gå till skolan är det viktigt att snabbt försöka hitta lösningar. Förutom att kontakta skolan kan du även göra en del hemma.
Lyssna och ha tid tillsammans
Prata med barnet om varför hen inte vill gå i skolan. Uppmuntra hen att berätta om skolarbetet, rasterna, lärarna och kompisar. Fråga hur hen mår, hur det är och hur det går. Prata också om hur det är på fritiden och hur ni har det hemma.
Lyssna. Det är viktigt att ha tid när barnet vill prata. Tänk på att barnet kanske inte vill berätta om det svåra på en gång eller just när du frågar och har tid att prata.
Ägna mer tid och finns där om och när barnet vill prata och berätta. Gör saker tillsammans som är roligt och utan krav, så kan ni sedan prata om det som barnet tycker är lite svårt och jobbigt.
Ibland vet inte barnet vad det beror på, eller kan inte förklara. Då kan det bli stressande att någon frågar.
Hjälp barnet att ha bra rutiner hemma
Försök se till att barnetsover bra,rör på sigochäter bra mat. Det ger en grund för att må bättre.
Ta vara på barnets förslag
Fundera på vad du och barnet kan göra tillsammans för att lösa problemen. Lyssna på och följ det barnet föreslår.
Hjälp barnet om det passar
Beroende på hur svårt barnet har det och hur hen mår finns det saker du kan göra för att hjälpa.
Några exempel på hur du kan stödja barnet att gå till skolan är dessa:
Följa barnet på morgonen. På så sätt kan det vara lättare för barnet att komma igång med skoldagen.
Bestäm tillsammans att barnet tar en lektion i taget.
Stöd om barnet mår psykiskt dåligt
Några vanliga besvär när ett barn mår psykiskt dåligt kan vara att hen sover sämre, är ledsen eller nedstämd eller ofta har ont i huvudet eller magen. Läs mer omhur det kan märkas och vad du kan göra.
Kontakta skolan
Kontakta barnets mentor, klassföreståndare eller någon annan lärare som barnet litar på om du behöver stöd för att få barnet att gå i skolan.
Ibland är det skolan som tar kontakt med dig.
Det viktiga är att ni har kontakt så att det kan bli bättre för barnet.
Berätta för barnet
Det är ofta bra att berätta för barnet att du tar denna kontakt. Ju äldre barnet är desto viktigare är det att hen får veta och vara delaktig. Förklara för barnet att skolan ska ge stöd och hjälp.
Ibland fungerar det bra att barnet är med på möten eller samtal med skolan.
Ha koll på vad som sägs och görs
Det kan vara bra att skriva ner allt som sägs och görs. Det är ett bra stöd för att komma ihåg vad som har sagts och bestämts, till exempel om det behövs fortsatta kontakter.
Vad ska skolan göra?
Skolan har ansvar för alla barns utbildning och ska skapa en trygg miljö för alla barn. Skolan ska hjälpa och ge det stöd som behövs. Det gäller allt som handlar om skolan, både det barnen ska lära sig och det som handlar om det sociala med kompisar och raster.
Skolan ska utreda skolfrånvaron
Skolans ska ta informationen på allvar och göra något. Det är skolans ansvar att utreda varför barnet inte är i skolan. Det ska bland annat finnas rutiner så att du får veta om ditt barn har ogiltig frånvaro.
Möten med skolan
Ni kan till exempel ha möten med mentor eller annan lärare. Det kan också vara möten med flera yrkesgrupper från skolan.
Det kan till exempel vara möten med någon påelevhälsan. Där arbetar skolläkare, skolsköterska, psykolog, kurator och specialpedagoger. Elevhälsan har i uppdrag att upptäcka och stödja barn som har det svårt i skolan av olika anledningar.
Barnet kan själv kontakta elevhälsan. På många skolor finns möjlighet att ha digitala möten och besök.
Anpassningar för att det ska vara bra för barnet
Det kan vara olika vilken hjälp barnet behöver.
Här är några exempel:
Barnet får möjlighet att arbete mer ostört, till exempel på egen studieplats eller med skärmar i klassrummet.
Barnet får läxhjälp.
Barnet får stöd hos elevhälsan, till exempel hos kurator.
Barnet får anpassat schema eller mycket stöd under lektionstid.
Barnet får en resursperson som hjälper barnet när hen behöver. Det kan till exempel vara vid skolstarten på morgonen, på lektioner och rasterna.
Barnet kan få en arbetsplan där det står vilket stöd hen ska få och vad hen själv och du kan göra.
Barnet behöver stöd från flera vuxna
Vuxna behöver samarbeta för att det ska bli bra för barnet. Förutom du och skolan kan det till exempel vara kommunens socialtjänst ochbarn- och ungdomspsykiatrin, bup.
Om hjälpen i skolan dröjer
Kontakta skolans rektor om du inte får hjälp av barnets mentor eller lärare.
Kontakta skolans huvudman om du inte får hjälp av rektorn.
En huvudman är den som driver skolan. För en kommunal skola är det kommunen. För en fristående skola är det företaget eller den organisation som driver skolan.
På skolans webbplats ska det finnas information om hur du gör. Rektorn ska också kunna berätta hur det fungerar när du vill lämna klagomål och vem du då ska kontakta.
Du kan anmäla tillSkolinspektioneneller tillbarn- och elevombudet på Skolinspektionenom du tycker att skolan inte gör tillräckligt.
Andra sätt att få stöd och hjälp
Behöver barnet eller familjen annat eller mer stöd än vad skolan kan ge kan ni också kontakta dessa:
Elevhälsan i skolan, om barnet inte redan har kontakt med den. Läs mer omelevhälsan.
Första linjens psykiatri. Har hand om psykiska besvär. Dessa mottagningar kallas bland annat samtalsmottagning, barnhälsa eller ungdomshälsa. De finns ofta till exempel på vårdcentralen eller en barnläkarmottagning.
En ungdomsmottagning. Barn som är cirka 13 år och äldre kan själv kontakta en ungdomsmottagning för att få samtalsstöd.
Socialtjänsten. Det kan vara om ni som familj till exempel behöver stöd, eller om barnet har problem med exempelvis droger. Kontaktuppgifter finns på er hemkommuns webbplats.
Barn- och ungdomspsykiatrin, bup, när barnet har svårare psykiska besvär.
Ibland kan det fungera bra att ha videomöte för att få hjälp och vård.
UMO om problem i skolan
Här finns länkar till texter på UMO, ungdomsmottagningen på nätet:
Att må dåligt
Att få stöd i samtal av någonprofessionell
Tips för att må bättre i skolan
Mobbning
Mer på 1177.se
Stress hos barn
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika orsaker till ogiltig frånvaro
Barn från sex år ska gå i skolan
Vad kan jag göra själv?
Kontakta skolan
Vad ska skolan göra?
Om hjälpen i skolan dröjer
Andra sätt att få stöd och hjälp
UMO om problem i skolan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.