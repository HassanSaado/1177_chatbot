Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad är retinitis pigmentosa?
Vad är retinitis pigmentosa?
Fråga
Vad är retinitis pigmentosa för typ av ögonsjukdom? Finns det behandling eller kommer jag att bli blind?
Svar
Retinitis pigmentosa är ett samlingsnamn för flera ärftliga och ovanliga ögonsjukdomar som påverkarögats näthinna. Du kan få sjukdomen om du har ärvt vissa arvsanlag från dina genetiska föräldrar.
Retinitis är latin och betyder inflammation av näthinnan, men namnet är gammalt och lite missvisande eftersom det inte finns någon inflammation i näthinnan. Ordet pigmentosa kommer av att det ofta bildas pigmentklumpar i ögonbotten.
Du kan inte själv se pigmentklumparna. Förändringarna kan bara upptäckas när en ögonläkare tittar in i ögat och undersökerögonbotten.
Du får svårt att se i mörker och synfältet blir mindre
I ögats näthinna finnssyncellerna stavar och tappar. Stavarna gör att vi ser i mörker. Tapparna gör att vi kan uppfatta färg och se detaljer. Sjukdomen innebär att cellerna gradvis förstörs. Det kallas degeneration. Stavarna påverkas oftast först. Då utvecklar du nattblindhet. Det innebär att din syn blir sämre i svagt ljus och mörker.
Med tiden kan du märka att du har svårt att se åt sidorna och att du går in i saker och ting. Det beror på att synfältet blir mindre när sjukdomen skadar stavarna i synfältets utkanter.
Du ser fläckar i synfältet
Tapparna påverkas oftast efter att stavarna har skadats. Då kan du märka små fläckar i synfältet där du ser sämre. Efterhand blir fläckarna större.
Sjukdomen påverkar synen olika mycket på olika personer. Det beror på att en del former av retinitis pigmentosa påverkar synen mer än andra former. Därför är det viktigt att du får rätt diagnos. Sjukdomen utvecklas också olika snabbt hos olika personer. En del får en lätt synnedsättning först när de blir äldre. Andra kan få sämre syn redan i barndomen, men det är ovanligt.
Du kan få synhjälpmedel
Du får oftast komma på regelbundna undersökningar. Du kanfå synhjälpmedelom synnedsättningen påverkar din vardag. Det är ovanligt att bli helt blind.
För en viss form av retinitis pigmentosa finns det behandling med så kallad genterapi. Det finns ingen effektiv behandling för de andra formerna av sjukdomen än, men det pågår forskning som visar goda resultat.
Mer på 1177.se
Så fungerar ögat och synen
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.