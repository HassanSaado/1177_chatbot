Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Undersökningar/prover - andra språk
Mammografi - svenska lättläst
Mammografi – undersökning av brösten
Mammografi är en undersökning av brösten. Undersökningen kan visa om du har sjukdomen bröstcancer eller har risk att få den. Med mammografi kan bröstcancer upptäckas tidigt, och behandlas. Mammografi kostar ingenting.
Du kan läsa en längre version av textenhär.
Vad är mammografi?
Mammografi är en undersökning av brösten som görs med röntgen. Undersökningen kan visa om något har ändrats i brösten. Det kan vara så litet att du inte kan känna det själv. Att det har ändrats betyder inte att det är farligt. Men ibland kan det leda till sjukdomen bröstcancer.
Bröstcancer är den vanligaste typen av cancer hos kvinnor. Risken för bröstcancer blir större ju äldre du är. Det är större chans att bli frisk om cancer upptäcks tidigt.
Varför blir jag kallad till mammografi?
Alla kvinnor i Sverige mellan 40 och 74 år kallas till mammografi, cirka vart annat år. Du får en personlig inbjudan till en undersökning. Där står tid och plats för undersökningen.
Du kan boka en ny tid, om tiden du har fått inte passar. Du kan också själv kontakta vården för att få en tid.
Du kan gå på mammografi även om du är gravid eller ammar. Amma eller mjölka ur brösten precis innan undersökningen, så blir det lättare.
Du bestämmer själv om du vill gå på mammografi, men det är bra att göra det.
Du kan ta med en vän eller tolk
Undersökningen görs av en sjuksköterska på en mottagning för mammografi.
All personal på mottagningen har tystnadsplikt. Det betyder att personalen inte får berätta något om dig för personer utanför vården.
Det är viktigt att du förstår vad personalen säger. Du kan ha rätt till tolk om du inte pratar svenska. Tolken har också tystnadsplikt. Kontakta mottagningen innan, om du vill ha en tolk.
Du kan ta med dig en vän eller någon i familjen till undersökningen om du vill. Familj och vänner som översätter är inte tolkar och har inte tystnadsplikt.
Så går undersökningen till
Du får komma in i ett rum med en apparat som tar bilder inne i kroppen. Det heter röntgen.
Du får svara på några frågor, som till exempel:
Har du märkt något annorlunda i dina bröst?
Använder du p-piller eller några andra mediciner som innehåller hormoner?
Du får klä av dig på övre delen av kroppen, och sätta dig eller ställa dig nära apparaten. Sjuksköterskan visar hur du ska hålla armarna och hur du ska stå. Försök att slappna av.
Sjuksköterskan hjälper dig att lägga ena bröstet på en skiva. Sedan pressas en annan skiva mot bröstet, så att bröstet blir platt. Det tar några sekunder att ta en bild. Det behövs två eller tre olika bilder av varje bröst. Hela undersökningen tar 15 till 30 minuter.
När får jag svar?
Du får svar inom cirka två veckor. Du får ett brev eller blir kontaktad på telefon. Brevet skickas till den adress du är folkbokförd på. Du får komma till en ny undersökning, om provet visar att något har ändrats i dina bröst.
Du kan själv be om en undersökning
Du kan kontakta vården och be om att få en undersökning med mammografi. Kontakta en vårdcentral om du har märkt något annorlunda i dina bröst. Till exempel om du känner något hårt. Då behöver du bli undersökt av en läkare.
Du kan alltid ringa telefonnummer 1177 om du har frågor eller behöver få råd på telefon. De som svarar är sjuksköterskor. De kan svara på om du behöver söka vård.
Du kan prata svenska eller engelska. Det kostar ingenting att ringa till 1177.
Texten finns översatt – other languages
Texten finns översatt till följande språk:
لعربية– arabiska
English– engelska
Suomi– finska
Davvisámegiella– nordsamiska
Romani čhib arlikane– romska arli
Romani chib lovaricka– romska lovara
Soomaali– somaliska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är mammografi?
Så går undersökningen till
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.