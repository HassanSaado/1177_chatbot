Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Diabetes
Diabetes typ 1
Diabetes typ 1
Insulin är ett hormon som behövs för att cellerna ska kunna ta upp socker från blodet. Vid typ 1-diabetes har kroppen slutat tillverka insulin och du får då för mycket socker i blodet. Typ 1-diabetes är en sjukdom du har hela livet. Du behöver få behandling med insulin och kontrollera ditt blodsockervärde.
Diabetes är ett samlingsnamn för några sjukdomar som alla ger för mycket socker i blodet. Förutom typ 1-diabetes finnstyp 2-diabetesochgraviditetsdiabetes. Typ 1-diabetesutvecklas oftast när man är barn eller i tonåren, men du kan även få sjukdomen som vuxen.
Symtom
Vid obehandlad typ 1-diabetes får du ett eller flera av följande symtom:
Du är väldigt törstig och kissar ofta.
Du känner dig trött och kraftlös.
Du mår illa.
Du har ont i magen.
Du luktar aceton ur munnen.
Du ser suddigt och får synrubbningar.
Du minskar snabbt i vikt.
Du kan också fåsvampinfektioner i underliveteller i munnen.
Symtomen kommer olika fort
Symtomen brukar utvecklas under en till flera månader. Det kan ibland vara svårt att lägga märke till symtomen om de kommer långsamt. I början kan också typ 1-diabetes hos vuxna misstolkas som typ 2-diabetes om utvecklingen sker över längre tid.
Kan leda till ketoacidos
Typ 1-diabetes som inte är tillräckligt behandlad gör att blodsockernivån blir mycket hög. Det kan i sin tur göra att du fårsyraförgiftning, så kallad ketoacidos. Det är ett allvarligt tillstånd som kan bli livshotande om det inte behandlas. Men oftast har man sökt vård innan dess, eftersom man mår så dåligt av symtomen.
När och var ska jag söka vård?
Kontakta genast envårdcentraleller enjouröppen mottagningom du tror att du har typ 1-diabetes. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du får hjälp att bedöma symtom eller hjälp med var du kan söka vård.
Undersökningar och utredningar
Flera olika blodprov används för att utreda om du har typ 1-diabetes.
Blodprov för att undersöka blodsockervärdet
P-glukosär ettblodprovsom visar din sockerhalt i blodet vid provtagningstillfället. Oftast räcker det med ett stick i fingret för att ta blodprovet.
Med ettblodprov som mäter halten HbA1ckan läkaren se hur blodsockervärdet har legat i genomsnitt de senaste två till tre månaderna. Det här blodprovet kallas ibland för långtidssockerprov.
Blodprov för att undersöka antikroppar
Vid typ 1-diabetes bildar kroppen oftast antikroppar mot cellerna i bukspottkörteln som bildar insulin. Genom ett blodprov kan läkaren se om du har sådana antikroppar.
Återkommande undersökningar när du har fått diagnosen
Du kommer att ha kontakt med vården ofta efter att du har fått diagnosen typ 1-diabetes. Du kommer främst att ha kontakt med läkare och diabetessjuksköterskor. Till en början blir det flera gånger per år.
När ni träffas kommer du att få lämna blodprov ochurinprov. Du kommer att få ditt blodtryck och dina blodfetter undersökta en gång per år.
Läs mer om hur blodtrycket mäts i textenBlodtrycksmätning.
Med hjälp avögonbottenfotograferingkan ögonläkaren upptäcka små skador på näthinnans blodkärl som ännu inte ger symtom. De skador som uppstår i ögat kan annars vara svåra att märka. Det beror på att skadorna i näthinnans blodkärl kan utvecklas under lång tid utan att synen påverkas.
Du behöver få ögonen undersökta regelbundet med ögonbottenfotografering efter att du har fått diabetes. Du får då enremisstill undersökningen.
Hur ofta ögonbottenfotografering behövs beror bland annat på hur länge du har haft diabetes. Oftast är det ett till tre år mellan undersökningarna.
Efter undersökningarna
Vårdpersonalen talar om hur du ska göra för att ta del av svaren efter provtagningar och undersökningar. Du får också veta vem du ska kontakta om du blir sämre.
Behandling av typ 1-diabetes
Behandlingen vid typ 1-diabetes består av att kontrollera blodsockervärdet och att ta insulin. Blodsockervärdet är det mått som anger hur mycket socker du har i blodet. Insulin hjälper cellerna att ta upp sockret som finns i blodet.
Läs mer om behandlingen i textenBehandling av typ 1-diabetes.
Vad händer i kroppen?
Insulin bildas i bukspottkörteln i grupper av celler. Cellerna i kroppen behöver energi för att fungera. Energin transporteras i blodet framför allt i form av druvsocker. För att cellerna ska kunna ta upp sockret behöver de hormonet insulin.Det blodsocker som inte tas upp av cellerna sparas i levern och i musklerna för senare behov. Levern och musklerna fungerar på så sätt som ett sockerförråd. Det sparade blodsockret kallas glykogen.
Cellerna i bukspottkörteln förstörs
Vid typ 1-diabetes har kroppens eget immunförsvar angripit cellerna i bukspottkörteln och förstört dem så att de inte längre kan tillverka insulin. Kroppens celler kan inte ta upp blodsockret utan insulin. Då stannar blodsockret  kvar i blodet och blodsockernivån ökar.
Ketoner bildas när cellerna inte får energi
Cellerna förbränner i stället kroppsfettet när de inte får någon energi från blodsockret. Det bildas en typ av syror som kallas ketoner om cellerna förbränner mycket fett.
För mycket ketoner kan skada kroppen och leda tillketoacidos. Ketoacidos kallas också för syraförgiftning.
Olika former av diabetes
Diabetes är ett samlingsnamn för flera sjukdomar som alla ger för mycket socker i blodet hos den som fått sjukdomen. Tidigare kallades diabetes för sockersjuka eftersom blodsockervärdet är förhöjt.
Orsaken till att blodsockervärdet är högt skiljer sig åt mellan de olika sjukdomarna:
Vid typ 1-diabetes har kroppen slutat bilda insulin.
Diabetes typ 2beror på att cellernas känslighet för insulin har minskat och att kroppens insulinproduktion därefter har gått ner.
Graviditetsdiabetesär en form av typ 2-diabetes som gravida kan få. Efter förlossningen blir blodsockervärdet oftast som det var innan graviditeten.
LADA är en förkortning av Latent autoimmune diabetes of the adult. Det är en form av typ 1-diabetes som medelålders och äldre personer får. Insjuknandet är långsammare och med färre symtom.
Vad beror typ 1-diabetes på?
Typ 1-diabetes är en autoimmun sjukdom. Det betyder att immunsystemet har börjat angripa den egna kroppen. Orsaken är inte helt känd, men sannolikt får man typ 1-diabetes genom infektion av vissa virus. Sjukdomen anses också till viss del vara ärftlig.
Att leva med typ 1-diabetes
Det går att leva ett bra och aktivt liv med diabetes, även om det kan ta tid att vänja sig och acceptera sjukdomen. Till en början kan det kännas jobbigt att behöva ha koll på blodsockervärdet och att ta insulin. Men med tiden kommer det att bli en naturlig del av tillvaron.
I stort sett alla personer med typ 1-diabetes har tillgång till kontinuerlig glukosmätning, så kallad CGM. Det gör att man inte längre behöver kontrollera sitt blodsockervärde genom blodprover.
Du kommer att få insulinbehandling som är anpassad efter dina behov och vanor. Det gör att det blir lättare att ha en bra kontroll över blodsockervärdet.
Ta stöd av diabetesteamet
Du får stöd av ett diabetesteam när du har fått diagnosen. Det är en grupp av sjukvårdspersonal som har specialkunskaper om sjukdomen.
Diabetesteamet kan stötta dig och ge dig råd när det känns svårt. Du kan fråga dem om du till exempel inte vet hur du ska dosera ditt insulin i olika situationer eller hur viss mat påverkar blodsockervärdet.
Läs mer om diabetesteamet i textenBehandling av typ 1-diabetes.
Träffa andra som har diabetes
Det kan vara en hjälp att möta andra som har liknande erfarenheter. På många håll i landet finnslokala diabetesföreningardär du kan få stöd. Det finns också webbplatser och böcker som beskriver hur det är att leva med diabetes.
Förberedelser behövs om du ska resa
Ta med dig ungefär dubbelt så mycket insulin som du tror ska gå åt under resan. Ta också med tillräckligt med nålar och mätstickor om du använder en blodsockermätare där du sticker dig själv.
Fördela insulinet i olika delar av ditt bagage. Då riskerar du inte att bli utan insulin om någon del av bagaget skulle råka komma bort. Packa inte insulinet i bagage som du checkar in om du ska flyga. Det kan frysa i flygplanets bagageutrymme och bli förstört. Även höga temperaturer och direkt solljus kan förstöra insulinet.
Du måste alltid kunna visa att dina läkemedel och hjälpmedel är för personligt bruk och medicinskt ändamål när du reser utomlands. Det kan du göra genom att ha med dig ett recept eller ett läkarintyg. Det är bra om läkemedlet har en apoteksetikett med ditt namn på. Kanyler är ett exempel på hjälpmedel som behöver intyg.
Kontrollera din reseförsäkring innan du reser. Din sjukdom kan påverkas av utlandsresan och reseförsäkringen kan då ge dig ett skydd om du behöver läkarhjälp.
Läs mer i texternaResa med läkemedelochVård utomlands.
Må så bra som möjligt
I textenBehandling av diabetes typ 1kan du läsa om vad du kan göra för att må så bra som möjligt. I texten finns också mer information om när du behöver vara extra uppmärksam på ditt blodsockervärde.
Komplikationer och följdsjukdomar
Typ 1-diabetes kan orsaka komplikationer som sker snabbt, men även komplikationer och följdsjukdomar som uppstår senare i livet. Många komplikationer kan upptäckas tidigt och åtgärdas vid de årliga kontrollerna.
Komplikationer som sker snabbt
Dessa komplikationer beror på att blodsockervärdet är mycket högt eller mycket lågt. Båda är allvarliga tillstånd som kan bli livshotande:
Ketoacidoskan uppstå om du har mycket höga blodsockervärden och samtidigt brist på insulin.
Insulinkänningkan uppstå om blodsockervärdet sjunker kraftigt och kan leda till medvetslöshet. Insulinkänning kallas också för hypoglykemi.
Komplikationer som kan komma senare
Ett högt blodsockervärde är på sikt skadligt för kroppens blodkärl. Både de små så kallade kapillärerna och de större blodkärlen kan skadas.
Skador i blodkärlen kan leda till följande:
nedsatt syn, så kalladdiabetesretinopati
sämre njurfunktion och så småningom njursvikt
försämrad blodcirkulation och nedsatt känsel, främst i fötterna
hjärtinfarkt
stroke
kärlkramp.
Vid diabetes är det viktigt att blodtrycket är som det ska vara och att kolesterolvärdet är lågt för att förhindra hjärtinfarkt och stroke. Med tiden kan du därför också få behandling medläkemedel mot högt blodtryckochläkemedel mot höga blodfetter.
Protein kan läcka ut i urinen när njurarnas små blodkärl skadas. I början handlar det om mycket små mängder protein.
Mängden protein i urinen ökar om skadorna förvärras. Samtidigt minskar njurarnas förmåga att rena blodet. Det kan leda tillnjursvikt.
Nedsatt njurfunktion på grund av diabetes kallas för diabetesnefropati.
Känseln försämras när de tunna blodkärlen till olika nerver skadas, men ett högt blodsockervärde skadar även nerverna direkt. Det kallas diabetesneuropati.
Vanligen uppstår sådana nervskador i fötterna. Då kan du få domningar och inte känna om du får skoskav eller sår på fötterna.
Ett infekterat sår som inte sköts kan leda tillkallbrand, även om det är sällsynt.
Blodcirkulationen och nerverna i könsorganen kan påverkas av skador på blodkärlen. Skadorna kan göra att det blir svårt attfå och behålla stånd. Det finns flera olika typer av läkemedel som förbättrar förmågan att få stånd.
I slidan kan skadorna göra att slemhinnorna blir torra och att det blir svårt att bli tillräckligt fuktig. Glidmedel kan då vara ett bra hjälpmedel. Du kan köpa glidmedel på ett apotek.
En del kan få minskad känsel i underlivet. Det kan göra att det blir svårare att få orgasm.
Du kan även få problem med magen och tarmarna om du har diabetes. Det kan till exempel bli svårare för magsäcken att tömma sig till tarmen. Det kan göra att det blir svårare att reglera blodsockervärdet. Du kan märka det genom att du till exempel blir mätt snabbt eller mår illa efter att ha ätit.
Prata med din läkare om du har problem med magen och tarmarna.
Graviditet och typ 1-diabetes
Det är viktigt att blodsockervärdet är så bra som möjligt om du planerar att bli gravid, både vid befruktningen och under graviditeten. Det minskar risken att fostret påverkas av sjukdomen.
Ta kosttillskott med folsyra om du har diabetes och vill bli gravid. Börja gärna att äta extra folsyra redan när du planerar att bli gravid. Folsyra är ett B-vitamin som behövs för celldelningen i kroppen.
Kontakta din diabetesmottagning för att se över din behandling om du planerar en graviditet eller har blivit gravid. Anledningen är att behovet av insulin ökar under graviditeten, i takt med att fostret växer. Du bör också ha täta återbesök för att kunna få det stöd du behöver för att uppnå ett stabilt blodsockervärde.
Fasta och typ 1-diabetes
Det kan finnas allvarliga risker med att fasta om man har typ 1-diabetes. Den som har mycket varierande blodsockervärden bör helst avstå från att fasta. Den som har diabetes och väljer att fasta bör kontrollera blodsockervärdet ofta. Vid värden under 4 mmol/l ska fastan omedelbart avbrytas med mat som innehåller kolhydrater. Den som fårinsulinkänningunder fasta bör se till att få hjälp med justering av insulindoseringarna av en läkare eller diabetessjuksköterska.
Påverka och delta i din vård
För att kunna vara aktiv i din vård och ta beslut är det viktigt att duförstår informationen du fårav vårdpersonalen. Ställ frågor om du inte förstår. Du kan också be att få informationen utskriven för att läsa den i lugn och ro.
Om du inte talar svenska har du rätt att få informationen på ditt eget språk, till exempelmed hjälp av en språktolk. Du kan också ha rätt att fåtolkhjälp vid hörselnedsättning.
Det finns nationella riktlinjer för diabetes typ 1
För att alla ska få en jämlik vård finns detnationella riktlinjerför vissa sjukdomar. Där kan du bland annat läsa om vilka undersökningar och behandlingar som kan passa bra vid sjukdomen.
Riktlinjerna innehåller rekommendationer. Vårdpersonalen måste ändå bedöma vad som passar varje enskild patients behov och önskemål.
Det är Socialstyrelsen som tar fram de nationella riktlinjerna. Riktlinjerna är skrivna för chefer och andra beslutsfattare, men det finns också versioner som är skrivna direkt till patienter. Där kan du läsa vad som gäller för just din sjukdom.
Här kan du läsa patientversionen av de nationella riktlinjerna för diabetes typ 1.
Mer på 1177.se
Diabetes typ 1 hos barn
Särskilt tandvårdsbidrag
Mer på andra webbplatser
Livsmedelsverket
Diabetesförbundet
Nationella diabetesregistret
Diabetes Sverige
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling av typ 1-diabetes
Vad händer i kroppen?
Vad beror typ 1-diabetes på?
Att leva med typ 1-diabetes
Komplikationer och följdsjukdomar
Graviditet och typ 1-diabetes
Fasta och typ 1-diabetes
Påverka och delta i din vård
Det finns nationella riktlinjer för diabetes typ 1
mer på 1177.se
Kom ihåg att vaccinera dig
Vaccinera dig mot influensa och covid-19 om du till exempel är äldre, gravid eller har vissa sjukdomar. Det minskar risken att du blir allvarligt sjuk. Här kan du läsa mer.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.