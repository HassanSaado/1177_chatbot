Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Akuta råd – första hjälpen
Allergisk chock – anafylaxi
Allergisk chock – anafylaxi
Vid allergi är du allergisk mot ett speciellt ämne. Du kan reagera genom att till exempel få rinnande snuva, tungt att andas, kliande ögon eller hudutslag. Det är ovanligt, men ibland kan man få en svårare allergisk reaktion. Den kan vara livshotande och kallas för allergisk chock eller anafylaxi.
Ämnen som kan ge en sådan allergisk chock finns i till exempeljordnötter,hasselnötter,skaldjur, fisk, soja, mjölk, äggoch vissa läkemedel. Du kan även få reaktioner eftergetingstick ellerbistick.
Symtom
Det här är vanliga symtom om du får en allergisk chock:
Läpparna och tungan domnar, svullnar och kliar.
Du kan bli röd i ansiktet.
Du kan få klåda som ofta börjar i hårbotten och sedan sprider sig till ansiktet, handflator och fotsulor.
Du kan snabbt bli sämre om du inte får behandling.
När och var ska jag söka vård?
Kontakta genast envårdcentraleller enjouröppen mottagningom du får ett eller fler av följande besvär:
Du fårnässelutslagsom kliar och blossar upp snabbt över kroppen.
Du får plötsligakräkningar och diarréer.
Du känner dig mycket sjuk.
Om det är stängt på vårdcentralen eller den jouröppna mottagningen, sök vård på en akutmottagning.
Om det är bråttom
Ring genast 112 om något av följande stämmer:
Du har svårt att andas.
Tungan och svalget kliar eller svullnar och påverkar andningen.
Du har snabbt uppkommen stark klåda i handflatorna, på fotsulorna och i hårbotten.
Du blir matt, yr och det känns som du ska svimma.
Någon i din närhet är inte kontaktbar som vanligt.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Du behöver snabbt söka vård om du får en allergisk reaktion. Det bör också utredas om det är första gången. Du som har fått en allvarlig reaktion kan behöva ha akutläkemedel till hands.
Om det är första gången du får en allvarlig reaktion
Om det är första gången du får en kraftig allergisk reaktion ska du genast söka vård. Det gäller även om du tycker att det lugnar ned sig.
Du som söker vård för en svårare allergisk reaktion brukar få antihistamin och kortison i form av tabletter, och vid en svårare reaktion även en spruta med adrenalin. Du kan få stanna några timmar för övervakning på mottagningen.Vid en allvarligare reaktion kan du behöva vård på sjukhus. Du får samma läkemedel och kanske också vätskadirekt i blodet som kallas dropp.På sjukhuset övervakar personalen att du mår bra och att hjärta och lungor fungerar som de ska. Du får ytterligare läkemedel om du behöver det.
Behandling kan behövas efter en allvarlig allergisk reaktion
Efter en allvarlig allergisk reaktion får du prata med en läkare om vilka läkemedel du kan behöva om du får en reaktion igen. Du behöver också veta hur du kan undvika nya allergiska reaktioner.
Du kan behandla dig själv med akutläkemedel
Du som har fått en allvarlig reaktion kan behöva ha akutläkemedel till hands. Det brukar vara adrenalinpennor som du tar själv. Du får två adrenalinpennor utskrivna på recept ifall behandlingen behöver upprepas. Läkemedlet sprutas in i muskeln på lårets yttersida. Det går bra att sticka genom tunnare kläder.
Det är viktigt att du får lära dig i förväg hur adrenalinpennan ska användas, så att du kan hantera den när det behövs. Vårdpersonalen visar dig hur du ska göra. Det är också bra om någon närstående vet hur adrenalinpennan ska användas.
Det är också vanligt att få antihistamin och luftrörsvidgande läkemedel utskrivet.
Kortisontabletter
Vid svårare besvär kan man ibland få kortisontabletter utskrivna på recept. Tabletterna kan vara bra att ta som komplement till adrenalinpennan. Det tar några timmar innan tabletterna ger full effekt och därför ska pennan tas först vid svåra allergiska besvär. Läkaren berättar vid vilka tillfällen pennan ska tas.
Barn som får en allergisk reaktion
Äldre barn med svår allergi kan ofta ta adrenalinpennan själv när de behöver. Till mindre barn ska en vuxen ge pennan. Det är viktigt att du som vuxen får träna på att ge pennan så att du vet hur du ska göra om barnet får en svår allergisk reaktion. Det är bra om du som är närstående försöker skapa lugn och ro.
Det är viktigt att närstående och skola eller förskola informeras om allergin och hur de ska göra vid en allvarlig reaktion.
Gör så här om du får akuta besvär
Så här gör du eller ditt barn vid en svår allergisk reaktion:
Ta adrenalin som injektionspenna. Det kan upprepas efter 10-15 minuter.
Ring 112.
Du som har astma kan ta 1-2 doser luftrörsvidgande läkemedel om du har det tillgängligt. Det kan också upprepas efter 10 minuter.
Ta en antihistamintablett och kortisontabletter om du har det tillgängligt. Ta alltid adrenalinpennan först eftersom det tar några timmar innan tabletterna ger full effekt.
Det är viktigt att få i gång andningen genomhjärt-lungräddningom en person har slutat andas.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Påverka och delta i din vård
Mer på 1177.se
Bett, stick och växter
Har du exempelvis blivit biten av en fästing eller råkat nudda en manet? Här kan du läsa mer om hur du gör för att lindra besvären.
Akuta råd – första hjälpen
Här kan du läsa mer om hur du hjälper någon i en akut situation.
När du ringer 1177
1177 är ett nationellt telefonnummer för sjukvårdsrådgivning. Du kan ringa dygnet runt. Sjuksköterskorna som svarar bedömer ditt behov av vård, ger dig råd och vägleder till lämplig vårdmottagning när så behövs.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.