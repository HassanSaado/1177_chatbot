Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Svårt att få barn - svenska lättläst
Svårt att få barn
När en spermie träffar ett ägg kan kvinnan bli gravid och det kan bli ett barn. Men ibland funkar det inte och det blir inget barn. Det kan kallas för ofrivillig barnlöshet. Det finns behandling som kan hjälpa.
Den här texten handlar om när man försöker få barn genom slidsamlag eller insemination och det inte funkar.
Du kan läsa enlängre version av texten här.
Barnlösheten kan bero på mannen
Det här är exempel på fel på spermierna:
De finns för få spermier.
Spermierna rör inte på sig som de ska.
Det inte några spermier alls i sädesvätskan.
Äldre män kan ha sämre spermier. Men det behöver inte vara så.
Barnlösheten kan bero på kvinnan
Ibland är det fel på livmodern, äggledare eller äggen.
Det är svårare att bli med barn när man är äldre. Kvinnor brukar få svårare ungefär från 35 år. Efter 40-42 år blir det oftast mycket svårt.
Orsaker till barnlöshet
Om något av detta stämmer in på kvinnan eller mannen kan det vara orsaken till barnlösheten:
Du har haft en infektion, till exempel gonorré eller klamydia. Infektionen har skadat äggledaren eller sädesledaren.
Du har behandlats för cancer.
Du har använt anabola steroider.
Du har vissa andra tillstånd eller sjukdomar.
Din livsstil kan också påverka.
Ibland hittar inte läkarna någon förklaring till barnlösheten.
Vad kan jag göra själv?
Det kan vara lämpligt att ha slidsamlag eller inseminera två till tre gånger i veckan. Det ökar chansen för att en spermie ska träffa ett ägg.
Du kan också öka möjligheterna att få barn om du har en hälsosam livsstil. Det gäller både kvinnor och män.
Här är exempel på vad som menas med en hälsosam livsstil:
Undvik alkohol, tobak och andra droger.
Ha en lagom vikt. Det är inte bra att ha övervikt eller undervikt.
Ät en varierad kost och ät hälsosamt.
Träna och rör på dig.
När och var ska vi söka vård?
Sök vård när ni själva har försökt få till en graviditet under minst ett år.
En del kan behöva söka vård innan det har gått ett år. Sök vård tidigare om du som vill bli gravid är över 35 år gammal. Du kan också söka vård tidigare om du har opererats i magen. Eller om du har något annat problem som kan påverka din förmåga att få barn.
Kontaktavårdcentral, engynekologisk mottagning, en kvinnoklinik eller en infertilitetsklinik på ett sjukhus.
Du kan alltid ringa telefon 1177 för att fåsjukvårdsrådgivningom var du kan söka hjälp.
Utredning
En utredning kan oftast förklara barnlösheten. Då får ni ta prover och göra undersökningar. Utredningen kan ta några månader, det är olika vid olika kliniker.
Det finns prover som kan visa hur spermierna fungerar.
Det finns prover som kan visa hur ägglossningen, äggledarna och livmodern fungerar.
När utredningen är klar får ni prata med läkaren om vilken behandling som kan hjälpa.
Behandling
Det här är behandlingar som kan hjälpa vid ofrivillig barnlöshet:
stimulerad ägglossning
insemination med spermier, egna eller donerade
IVF, provrörsbefruktning
donation med ägg eller spermier
operation.
Vilken behandling som passar bäst beror på orsaken till barnlösheten. Ibland kan det behövas flera olika behandlingar.
För en del kan behandlingen vara att ändra livsstil. Du kanske behöver sluta röka. Eller så kan du behöva gå ner i vikt om du är överviktig. Eller öka i vikt om du är underviktig.
Hur lång tid tar det innan vi kan få behandling?
Väntetiderna för behandling är olika i olika regioner.
Hur mycket kostar en behandling?
På regionernas kliniker betalar du en patientavgift för undersökningar och behandlingar.
På en privat klinik får du betala hela kostnaden själv.
Det kan hjälpa att prata
Barnlösheten kan påverka dig. Du kan vara ledsen eller besviken.
Det är också vanligt att få problem med sexlivet.
Ni kanske känner olika. En del vill prata. Andra vill inte prata. Men ofta hjälper det om ni vågar prata med varandra.
Det kan också kännas bra att få prata med någon inom vården.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Barnlösheten kan bero på mannen
Barnlösheten kan bero på kvinnan
Orsaker till barnlöshet
Vad kan jag göra själv?
När och var ska vi söka vård?
Utredning
Behandling
Hur lång tid tar det innan vi kan få behandling?
Hur mycket kostar en behandling?
Det kan hjälpa att prata
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.