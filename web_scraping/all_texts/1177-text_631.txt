Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Näsa och luktsinne
Näsblod
Näsblod
Näsblod är vanligt och beror på att ytliga blodkärl i näsan brister. Blödningen kan starta av sig själv om slemhinnorna är torra eller har blivit inflammerade vid en förkylning. Ofta går blödningen över av sig själv men ibland behöver du vård.
Symtom
När du har näsblod rinner det blod ur näsan. Det kan också rinna ner i svalget. Det beror på var blödningen startade. Det är vanligt att svälja lite blod. Ibland kan det göra att du mår illa och kräks. Då följer blodet med upp.
Vad kan jag göra själv?
När du blöder näsblod kan du göra följande:
Sitt upp och luta dig lite framåt.
Kläm med tumme och pekfinger runt näsans mjuka delar i tio minuter.
Andas genom munnen och försök spotta ut det blod som är på väg ner i svalget.
Sug på en isbit eller lägg en kall handduk över näsa och panna. Det kan göra att blodkärlen drar ihop sig och blödningen slutar.
Använd en bomullstuss om det fortsätter blöda
Du kan stoppa in en bomullstuss i näsan om det inte har slutat blöda efter tio minuter.
Sedan kan du hålla om näsan i tio minuter till om det behövs. Låt bomullstussen sitta kvar i ungefär en timme efter att det har slutat blöda.
Det går lättare att ta ut tussen om du doppar den i matolja innan du stoppar in den i näsan.
Du kan också ta lite avsvällande näsdroppar eller nässprej på en bomullstuss och stoppa in i näsan. Det får blodkärlen att dra ihop sig och minskar blödningen. Du kan också använda en särskild blodstillande vadd som du kan köpa på apotek.
När och var ska jag söka vård
Sök vård direkt om något av följande stämmer in på dig:
Du har en kraftig näsblödning.
Du har en långsamt rinnande näsblödning som inte slutar trots att du har följt råden ovan och det har gått 30 minuter sedan blödningen startade.
Du kan söka vård på envårdcentraleller enjouröppen mottagning. Om det är stängt sök på en akutmottagning.
Kontakta en vårdcentral om du blöder näsblod flera gånger samma dag eller flera dagar i rad. Om du tar blodförtunnande läkemedel kan du behöva justera dosen eller ändra medicineringen.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.

Undersökning
På vårdcentralen tittar läkaren i näsan för att se om det finns några sår eller några ytliga blodkärl i näsan.
Behandling
Du som blöder näsblod ofta kan behandlas med etsning. Då bedövar läkaren först insidan av näsan med en speciell nässprej. Blödningen stoppas med en liten pinne doppad i silvernitrat som läkaren håller på kärlet i fem till tio sekunder. Behandlingen brukar inte göra ont. Sedan får du en bomullstuss som är doppad i paraffin eller olja i näsan. Tussen kan tas bort efter några timmar.
Hur kan jag förebygga?
Det finns en del saker du kan göra för att förebygga näsblod. Du kan pröva följande:
Torka näsan försiktigt i stället för att snyta dig när näsan rinner.
Peta inte i näsan.
Fukta näsan med koksaltlösning. Du kan köpa koksaltlösning på ett apotek eller blanda den själv. Då tar du ett kryddmått salt i en deciliter vatten. Vattnet behöver inte kokas upp, men det kan kännas bättre om lösningen är ljummen när du använder den. Du kan tillsätta lite olivolja. För att få in koksaltlösningen i näsan kan du fukta en bomullstuss eller använda en liten plastspruta som finns på apotek.
Prova mjukgörande nässprej med olja om det känns torrt och sårigt i näsan. Sådana nässprej finns på apotek.
Vad händer i kroppen?
Det är vanligt att blöda näsblod och det beror ofta på att ytliga blodkärl i näsan brister. En anledning kan vara att slemhinnorna har blivit torra eller inflammerade vid en förkylning. Andra orsaker kan vara att du har fått ett slag mot näsan. Näsblod hos barn kan också bero på att barnet har stoppat in något i näsan. Näsblod kan också komma helt oväntat och inte sällan på natten.
Vissa läkemedel kan öka risken för näsblod
Vissa läkemedel som du tar genom näsan kan öka risken för näsblödning. Ett exempel är nässprej mot allergi.
Vissa läkemedel gör det svårare att stoppa blödningen
Vissa läkemedel kan göra det svårare att få stopp på blödningen. Exempel på sådana medel är receptfria smärtstillande läkemedel som Bamyl och Treo och receptbelaga blodförtunnande läkemedel som till exempel Trombyl och Waran.
Fråga din läkare eller på ett apotek om du är osäker om de läkemedel du använder kan göra näsblod svårare att stoppa.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård
Undersökning
Behandling
Hur kan jag förebygga?
Vad händer i kroppen?
Läs mer på 1177.se
Så fungerar blodet
Blodet transporterar syre, hormoner, näringsämnen, avfallsprodukter, salter och värme. Blodet består av olika typer av blodkroppar och en vätska som kallas blodplasma. En vuxen persons kropp innehåller ungefär fem liter blod.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.