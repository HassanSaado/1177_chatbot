Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Undersökningar under graviditeten
Graviditetstest
Graviditetstest
När du är gravid bildas ett hormon som heter hCG i kroppen. Ett graviditetstest mäter hur mycket hCG det finns i urin. Testet kan ge ett snabbt svar om graviditet.
Du kan få ett säkert svar ungefär vid den tid då din mens skulle ha kommit.
Var kan jag göra testet?
Du kan köpa graviditetstest till exempel på apotek, i många mataffärer eller på internet.
Det går också att göra graviditetstest på en barnmorskemottagning,ungdomsmottagningeller vårdcentral. Där kostar det oftast ingenting.
På vissa mottagningar behöver du boka tid för besöket, andra har drop-in-tider. Du kan gå till vilken mottagning du vill i hela Sverige.
Här kan duhitta vård. Många mottagningar kan du kontakta genom attlogga in.
När går det att testa?
Det finns olika sorters tester. Det är olika hur känsliga testerna är och hur tidigt de kan ge svar. Det finns inte tillräckligt av hormon hCG om du gör testet för tidigt.
Så gott som alla tester visar ett säkert svar samma dag som mensen skulle ha kommit.
Om du inte vet när mensen ska komma kan du göra ett graviditetstest tre veckor efter ett oskyddat slidsamlag, eller ett försök till befruktning.
Det är samma tider som gäller om du går till en mottagning för att göra graviditetstest.
Det finns särskilda test som går att göra redan innan mensen har uteblivit. På förpackningen kan du läsa mer om vad som gäller för just det test du använder.
Så funkar testet
När ett ägg har blivit befruktat och moderkakan har bildats börjar den utsöndra hormonet hCG. Ungefär vid tiden för nästa mens finns det så mycket hCG i kroppen att det kan mätas i urinen.
Alla graviditetstester ger svar om graviditet genom att mäta hCG.
Så går testet till
Det finns många olika graviditetstester och det kan skilja lite hur de fungerar. Det går att kissa i en mugg och doppa en sticka i kisset, eller hålla i stickan och kissa på den direkt. I bruksanvisningen står det vad som gäller.
Testerna på mottagningarna fungerar på samma sätt som de du köper själv.
Ett graviditetstest kan se ut ungefär som en plastpinne, penna eller pappsticka. Alla test suger upp kiss för att mäta hCG. Efter att testet har fått kiss på sig ska det ligga platt. Inom en viss tid går det att läsa av resultatet.
Du kan få hjälp att tolka resultatet om du gör testet på en vårdmottagning.
När får jag svar?
Svaret på testet brukar komma efter några minuter. Det står i instruktionerna vilken tid som gäller för testet.På de flesta texter visas ett så kallat kontrollstreck. Det betyder att du har gjort testet rätt.Graviditeten visas sedan genom att det bildas ett streck till bredvid kontrollstrecket. Det finns också digitala tester som visar resultatet med en symbol eller text.
Går det att lita på testerna?
Ett graviditetstest anses vara mycket säkert om du följer instruktionerna i bruksanvisningen. Visar testet tydligt på en graviditet kan du lita på att det är rätt.
Testerna på vårdmottagningarna visar lika säkert resultat som de du kan köpa själv.
Det kan finnas förhöjda nivåer med hCG i en månad efter ettmissfalleller enabort.
Vad händer efter testet?
Efter ett graviditetstest är det vanligt med många olika känslor. Du kanske känner glädje, lättnad, förvirring, sorg eller inget speciellt. Ibland växlar känslorna. Inget är rätt eller fel att känna efter ett graviditetstest.
Kontakta enbarnmorskemottagningom du har frågor eller funderingar efter ett graviditetstest.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Var kan jag göra testet?
När går det att testa?
Så funkar testet
Så går testet till
När får jag svar?
Går det att lita på testerna?
Vad händer efter testet?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.