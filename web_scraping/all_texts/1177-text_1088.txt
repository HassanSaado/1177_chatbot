Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Förhårdnader och självsprickor
Förhårdnader och liktornar
Förhårdnader och liktornar
Du kan få hård och tjock hud på ett litet område någonstans på foten om du använder skor som trycker. Förhårdnaden kan pressas inåt och utvecklas till en liktorn om trycket pågår under lång tid. Det kan göra mycket ont men du kan oftast behandla besvären själv.
Förhårdnader och liktornar kan till exempel sitta på tårna eller under foten. Du kan få en förhårdnad om du går lite snett och belastar ojämnt, eller om du har andra besvär med tårna eller foten.
När och var ska jag söka vård?
Kontakta envårdcentralom det gör mycket ont, om du har besvär som inte går över eller om de kommer tillbaka på nytt. På vårdcentralen kan du få råd om hur du kan behandla besvären själv. Många mottagningar kan du kontakta genom attlogga in.
Du kan kontakta envårdcentralom du har diabetes och behöver hjälp med fotvård. Du kan också prata med din läkare eller diabetessköterska.
Ta kontakt med en fotvårdare om du vill ha hjälp med att sköta om dina fötter.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Det finns en del du kan göra för att både förebygga och lindra besvär.
Viktigt att använda bra skor
Det viktigaste är att använda skor som passar bra i storlek och form och som inte trycker hårt någonstans mot foten. Då kan du undvika att få förhårdnader eller liktornar.
Avlasta och lindra
Det viktigaste i behandlingen av förhårdnader och liktornar är att minska trycket på de områden där du har besvär. Använd därför skor som ger tillräckligt utrymme.
Du kan pröva att använda skoinlägg för att jämna ut belastningen på foten och minska trycket där besvären finns. Enklare skoinlägg som passar de flesta kan du köpa på en del apotek, hjälpmedelsaffärer och sportaffärer.
Det finns olika salvor och plåster som kan mjuka upp förhårdnader och lindra besvären tillfälligt. Produkterna säljs på apotek. Du bör inte använda vissa av dem om du har exempelvis diabetes, sår på foten, nedsatt cirkulation eller nedsatt känsel i fötterna.
Fråga apotekspersonalen om råd så att du får det som passar för just dina besvär.
Mjuka upp huden med fotbad och mjukgörande kräm
Du kan mjuka upp huden i ett fotbad med ljummet vatten i cirka 5 till 10 minuter.
Du bör ha fötterna i fotbad endast 5 minuter för att huden inte ska luckras upp om du har exempelvis diabetes.
Du kan sedan fila mjukt och försiktigt med en sandpappersfil på det yttersta lagret av den hårda huden. Torka fötterna och torka även mellan tårna. Smörj sedan med en fotkräm eller en annan mjukgörande hudkräm.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När och var ska jag söka vård?
Vad kan jag göra själv?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.