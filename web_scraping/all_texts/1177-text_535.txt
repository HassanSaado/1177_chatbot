Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Magsäck och matstrupe
Magsaftsreflux hos barn
Magsaftsreflux hos barn
När innehåll från magen stöts upp till matstrupen kan barnet få besvär med halsbränna och kräkningar. Det kallas magsaftsreflux och går oftast över av sig själv. Kräkningarna brukar försvinna när barnet är ungefär ett år, men kan ibland finnas kvar upp till två års ålder. Det är ovanligt, men ibland kan barn få långvariga besvär. Då kan magsaftsrefluxen behöva behandlas.
Magsaftsreflux kallas även gastroesofageal reflux.
Den här texten är för barn upp till ungefär 15 år. Läs om halsbränna hos äldre tonåringar och vuxna i textenHalsbränna – magsaftsreflux.
Vad är magsaftsreflux?
Barn upp till ett årkräks ofta efter att ha ätit. Det beror på att den övre magmunnen inte är färdigutvecklad när barnet föds. Maginnehållet kan då åka tillbaka upp till matstrupen och munnen efter en måltid, så kallad reflux. Det är vanligt och är oftast inte allvarligt.
Magsaftsreflux är vanligare hos barn som har en hjärnskada eller som har blivit opererade i matstrupen. Det är också vanligare hos barn medDowns syndromeller andra medfödda funktionsnedsättningar.
Matstrupen kan skadas
Maginnehållet innehåller magsaft. Den består bland annat av saltsyra som är frätande och mycket sur. Det är mycket ovanligt hos barn, men det förekommer att slemhinnan i matstrupen skadas av den sura magsaften.
Går oftast över
Kräkningarna brukar försvinna när barnet är ungefär ett år. Det beror bland annat på att barnet börjar äta mer fast mat och på att den övre magmunnen utvecklas. Ibland kan kräkningarna finnas kvar upp till två års ålder.
Kräkningar kan bero på annat
Det finns också andra orsaker till att barn kräks. Orsakerna kan skilja sig åt beroende på barnets ålder.
Läs om varför barn under ett år kräks.
Läs om varför barn över ett år kräks.
Symtom
Vid magsaftsreflux har barnet har sura uppstötningar och halsbränna.
Halsbrännan känns som en brännande känsla bakom bröstbenet eller upp mot halsen. Därför kan det också kallas bröstbränna. Barnet kan också ha ont i mitten av magens översta del.
Svårt att upptäcka symtom hos små barn
Det kan vara svårt att märka om ett barn har magsaftsreflux om hen inte kan prata. Ett symtom hos barn under ett år är att barnet kräks ofta. Kräkningarna kan ibland innehålla blod. Barnet kan också ha svårt att svälja och verka ha ont när hen sväljer.
Vad kan jag göra själv?
Du kan göra en del själv för att lindra barnets besvär. Du kan göra olika saker beroende på barnets ålder.
Råd för barn under sex år
Du kan låta barn under ett år äta små måltider oftare. Det kan göra att barnet kräks mindre.
Du kan ge barnet gröt om hen kräks av välling. Gröten är tjockare än välling och kommer inte så lätt upp i matstrupen.
Låt barnet sitta upp efter att ha ätit. Då kommer maginnehållet inte upp lika lätt.
Ibland kan allergi mot komjölksprotein göra att barn kräks. En del i utredningen kan därför vara att undersöka om barnet mår bättre av att inte äta produkter som innehåller komjölksprotein.
Allergi mot komjölksprotein är vanligast hos barn som är yngre än ett år.
Läs mer omkomjölksallergi och vad barnet ska undvika att äta här
Råd för barn över sex år
Är barnet över sex år och har besvär under natten kan du höja huvudändan på barnets säng ungefär 15 centimeter.
För barn över sex år kan det vara bra att inte att äta för sena måltider. Det kan också vara bra att inte äta mycket innan träning eller annan fysisk aktivitet.
Kolsyrade drycker kan göra att barnet får mer sura uppstötningar. Därför är det bra att undvika läsk och kolsyrat vatten.
En förstoppning kan öka trycket i magen och orsaka magsaftreflux. Du kan göra olika saker för att undvika att barnet får förstoppning. Vad du kan göra beror på barnets ålder. Läs mer i textenFörstoppning hos barn.
När och var ska jag söka vård?
Kontakta enbarnavårdscentral,en vårdcentral elleren barnläkarmottagningom du tror att barnet har magsaftsreflux. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Du får berätta om barnets symtom när du kommer till läkaren. De barn som kan får berätta själva. Läkaren undersöker sedan barnet och hen kan ocksåfå lämna blodprovochurinprov.
Undersökning med röntgen
Barnetsmagsäck och tarmar kan behöva röntgas. Det är för att undersöka om det finns något i tarmarna som orsakar magsaftsreflux.
Undersökning med gastroskopi
Läkaren kan även vilja undersöka hur barnets matstrupe och magsäck ser ut. Det görs med ett så kallatgastroskop. Barnetsövsunder tiden som undersökningen görs.
Andra undersökningar
Celiakikan ibland ge symtom som kräkningar och sura uppstötningar hos barn över ett år. Barnet kan därför behöva utredas för celiaki, om hen har haft besvär länge.
Celiaki kallas också för glutenintolerans.
Behandling
Läkemedel kan ibland lindra barnets besvär. Läkemedlen minskar mängden saltsyra i magen.
Om barnet ska få behandling med läkemedel beror på barnets ålder, hur hen mår och hur hen påverkas av kräkningarna eller de sura uppstötningarna.
Sår i matstrupen behandlas alltid
Barn som har fått skador i matstrupens slemhinna behandlas alltid med läkemedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet attvara delaktigberor på hens mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen ochbarnet förstår den information ni får av vårdpersonalen.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Mer på 1177.se
Hicka, rapningar och kräkningar
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är magsaftsreflux?
Symtom
Vad kan jag göra själv?
När och var ska jag söka vård?
Undersökningar och utredningar
Behandling
Barn ska ha möjlighet att vara delaktiga
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.