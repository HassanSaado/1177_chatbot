Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Lever, galla och bukspottkörtel
Levercirros – skrumplever
Levercirros – skrumplever
Levercirros innebär att levern är skadad och att den inte längre fungerar som den ska. Ofta beror det på att kroppen har påverkats av alkohol, men det kan också ha andra orsaker. Behandlingen beror på vad som har orsakat sjukdomen.
Hur mycket ditt liv påverkas beror på hur skadad levern är och vilka symtom du har. Levercirros är en sjukdom som du har hela livet. Det är viktigt att inte dricka alkohol om du har levercirros.
Levercirros kallas också för skrumplever.
Symtom
Det kan vara svårt att märka symtomen i början av sjukdomen, eftersom de kan vara svaga. Många av symtomen är också vanliga av andra orsaker.
Det är vanligt att få ett eller flera av följande symtom i början, när levern börjar fungera sämre:
Du blir trött.
Du mår illa.
Du minskar i vikt.
Du får ont i magen.
När du har haft levercirros ett tag kan du få de symtom som tillsammans kallas för gulsot:
Huden och ögonvitorna blir gula.
Urinen blir mörkare.
Avföringen blir ljusare.
Huden kliar.
Så småningom kan du få fler symtom:
Magen, fötterna och vaderna svullnar upp.
Du kräks blod.
Du får lättare blåmärken och det tar längre tid för sår att sluta blöda.
När och var ska jag söka vård?
Kontakta envårdcentralom du tror att du har levercirros, eller om du tror att du riskerar att få levercirros.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
När du kommer till läkaren får du bland annat berätta det här:
Vilka symtom du har och hur länge du har haft dem.
Hur dina alkoholvanor är.
Om du använder några läkemedel eller växtbaserade läkemedel och naturläkemedel.
Du får ocksålämna blodprov, bland annat för att undersöka dina levervärden.
Du kan behöva undersökas mer
Läkaren kan vilja undersöka dig mer, till exempel medultraljudellerleverbiopsi. Leverbiopsi är en undersökning där läkaren tar vävnadsprover från levern.
Vad kan jag göra själv?
De skador som levern redan har kan inte läka. Med det finns några saker som du kan göra för att levern inte ska skadas ännu mer.
Viktigt att inte dricka alkohol
Det är mycket viktigt att sluta dricka alkohol helt och hållet. Alkoholen skadar levern.
Prata med din läkare om du behöver hjälp att sluta dricka alkohol. Det finnsbehandling och stöd att få.
Var försiktig med läkemedel
Använd bara de läkemedel och de doser som din läkare säger att du kan använda. Du kan också fråga på ett apotek om du är osäker.
Använd inte naturläkemedel. Både läkemedel, växtbaserade läkemedel och naturläkemedel kan skada levern ännu mer.
Behandling
Behandlingen beror på vad som har orsakat skadorna. Det kan till exempel vara behandling motalkoholberoende. Det kan även vara behandling mothepatit Bellerhepatit C,två leversjukdomar som också orsakar gulsot.
Symtomen behandlas
Du får också behandling mot dina symtom. Du kan till exempel få läkemedel som lindrar om huden kliar, eller vätskedrivande läkemedel om du har svullna fötter och ben. Du kan också få hjälp av en dietist med vad du ska äta, om din läkare tycker att det behövs.
En ny lever
Du kan behöva få en ny lever om levern fortsätter att bli sämre, trots behandling. Att få en ny lever kallas för transplantation.
Det är en stor ansträngning för kroppen att få en ny lever. Behandlingen före och efter transplantationen är också krävande. Kroppen måste därför vara i god form för att transplantationen ska gå bra.
Du behöver uppfylla en del krav för att få en ny lever. Ett av kraven är att inte dricka alkohol, varken före eller efter operationen.
Vad händer i kroppen?
Levern är mycket viktig för kroppen. Den gör till exempel följande:
Den bildar galla och ämnen som behövs förmatsmältningen.
Den lagrar fett, socker, vitaminer och järn.
Den renar blodet och bryter ner gifter och vissa ämnen, som till exempel alkohol och läkemedel.
Den hjälper bukspottkörteln att styra blodsockernivån.
Den påverkar hur blodet kan stoppa blödningar.
Läs mer omlevern här.
Levern lagrar fett
Levern kan börja lagra större mängder fett. Det kallas för att ha fettlever och kan leda till levercirros.
Fettlever beror ofta på att man har druckit alkohol men kan gå tillbaka om man slutar dricka.
Levercirros är när levern inte fungerar längre
Levercirros är när en stor del av leverns celler har förstörts och levern inte länge fungerar som den ska.
Du får till exempel de symtom som kallas för gulsot när levern inte kan utsöndra ett gulfärgat ämne som kallas bilirubin. Det är de höga nivåerna av bilirubin i kroppen som gör att ögonvitorna och huden blir gulaktiga.
Vad beror levercirros på?
En vanlig orsak till levercirros är attkroppen har påverkats av alkohol, oftast under flera år. Men det kan också bero på följande:
leverinflammationer, till exempelhepatit Bellerhepatit C
vissa läkemedel, ibland på grund av för höga doser
sjukdomar, till exempel vissa ovanliga så kalladeautoimmuna sjukdomar.
Komplikationer
När levern är skadad ökar trycket inuti den och i de stora blodkärl som leder till levern. Det ökade trycket gör att blodet i stället tar andra vägar förbi levern. Det kan orsaka följande allvarliga skador:
Bråck i matstrupens blodkärl. Ett bråck är när ett blodkärl svullnar upp. Bråcket kan gå sönder och du kräks då blod. Ett brustet bråck kan bli mycket allvarligt.
Skador inuti magsäcken.
Att magen svullnar upp. Det beror på att det samlas vätska runt alla organ som finns i magen. Det kallas också för ascites.
Skador på njurarna. De fungerar sämre och du kan fånjursvikt.
Hjärnan skadas när levern inte längre kan rena blodet. Då kan du bete dig annorlunda än vad du brukar göra. Du kan också få sämre minne och bli förvirrad. Utan behandling kan skadorna bli värre och så småningom kan du bli medvetslös. Skadorna är då livshotande.
Levercirros ökar också risken förlevercancer.
Att leva med levercirros
Levern kan klara av att fungera trots de skador som levercirros orsakar om skadorna inte är så stora. Du har då ganska få och lindriga symtom. Det kallas för att ha en kompenserad levercirros. Du kan ha denna form av levercirros länge.
Du kanske inte märker av din sjukdom, utan kan leva som du gjorde innan du fick diagnosen. Men det är mycket viktigt att du trots det inte dricker alkohol.
Du behöver få levern undersökt regelbundet om du har kompenserad levercirros. Det är viktigt bland annat för att upptäcka levercancer, eftersom kompenserad levercirros ökar risken för levercancer. Hur ofta du behöver få levern undersökt beror på hur skadad den är.
När skadorna blir större
När leverfunktionen har blivit mycket dålig kallas det för att ha en dekompenserad levercirros. Då behöver du få behandling för de symtom du har. Har du svåra symtom kan du behöva få vård på sjukhus.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs
Du har möjlighet attfå hjälp av en tolk om du inte pratar svenska. Du har också möjlighet att fåtolkhjälp om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Vad kan jag göra själv?
Behandling
Vad händer i kroppen?
Vad beror levercirros på?
Komplikationer
Att leva med levercirros
Påverka och delta i din vård
Läs mer på 1177.se
Kom ihåg att vaccinera dig
Vaccinera dig mot influensa och covid-19 om du till exempel är äldre, gravid eller har vissa sjukdomar. Det minskar risken att du blir allvarligt sjuk. Här kan du läsa mer.
Så blir du delaktig i din vård
Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.