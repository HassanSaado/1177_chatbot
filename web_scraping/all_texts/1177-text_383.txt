Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Bildundersökningar och röntgen
Kranskärlsröntgen
Kranskärlsröntgen
En kranskärlsröntgen görs för att undersöka om det finns förträngningar eller stopp i kranskärlen, som försörjer hjärtat med blod. Du kan få genomgå undersökningen om du har misstänkt kärlkramp, hjärtinfarkt eller om det finns misstanke om andra hjärtbesvär.
Kranskärlen är små blodkärl som bildar ett nätverk runthjärtat.
Förberedelser
Före kranskärlsröntgen är det vanligt att få genomgå enEKG-undersökning.Den läser av hjärtats rytm och kan ibland visa om du har haft en hjärtinfarkt tidigare. EKG kan även visa på andra förändringar som är bra för läkaren att känna till.
Innan undersökningen får du lämnablodproverför att kontrollera blodvärde, saltbalans och njurfunktion. Du får även envenkateterinsatt i ena armen. Den används för att du ska kunna få läkemedel eller dropp om det behövs. Du kommer att vara vaken och om du vill kan du få en lugnande tablett eller spruta före undersökningen.
Särskilt blodprov kan behövas ibland
Du får lämna ett blodprov för att se hur behandlingen fungerar om du använderblodförtunnande läkemedel. Kranskärlsröntgen kan behöva flyttas fram några dagar för att risken för blödningar ska minska om värdena är för höga. Du som tar vissa blodförtunnande läkemedel kan behöva sluta med det ett par dagar före undersökningen för att få ner värdena.
Särskilda förberedelser krävs också om dina njurar inte fungerar som de ska, om du hardiabeteseller är allergisk mot kontrastmedel. Du får i så fall information om det av läkaren.
Om du använder läkemedel med metformin
Du som har diabetes och tar läkemedel som innehåller det verksamma ämnet metformin kan behöva göra uppehåll med det i samband med undersökningen. Det gäller framför alltom dina njurar inte fungerar som de ska.
Rådgör med läkaren om när du kan börja ta läkemedlet igen och om blodsockerhalten behöver kontrolleras extra noga. Vanligtvis får du lämna ett blodprov och sedan börja ta läkemedlet igen efter två dygn.
Så går undersökningen till
Undersökningen brukar ta 30-60 minuter och du ligger på rygg på ett röntgenbord. En röntgensjuksköterska tvättar huden där läkaren ska sätta in den tunna plastslangen som behövs för undersökningen. Sjuksköterskan täcker också din kropp med sterila dukar.
Du är vaken under hela undersökningen. Du kan också se delar av undersökningen på en bildskärm. Vårdpersonalen följer EKG och blodtryck under hela undersökningen.
Tvåmetoder
Undersökningen kan göras på två sätt, genom handleden eller ljumsken. Läkaren genomför undersökningen genom att föra in plastslangen i en artär. Oftast görs det genom handleden, men om du till exempel har svag puls eller alltför smalt blodkärl görs det genom ett kärl i ljumsken.
En kateter förstillkranskärlen
Först får dulokalbedövningi huden. Med en annan nål för sedan läkaren in en kort tunn plastslang och därefter en längre tunn plastslang. Den kallas kateter och är cirka två millimeter i diameter. Katetern styrs från handleden eller ljumsken och förs genom blodkärl fram till hjärtats kranskärl.
När katetern når fram till kranskärlen sprutar läkaren in kontrastmedel. Det behövs för att kranskärlen ska synas på röntgenbilderna. Kranskärlen filmas från flera olika vinklar med en röntgenkamera som är placerad ovanför bröstet. Därför sprutas nytt kontrastmedel in flera gånger. Bilderna visas på en bildskärm.
Både de ursprungliga kärlen och de inopererade kärlen filmas om du tidigare har genomgått en kranskärlsoperation och blir kranskärlsröntgad en gång till.
Hjärtats pumpförmåga bedöms
Ibland behöver läkaren även göra en bedömning av hjärtats pumpförmåga. En kateter förs då ner i vänster hjärtkammare. Därefter sprutas kontrastmedel in. Undersökningen filmas och läkaren kan bedöma hur vänster hjärtkammare pumpar, om något område rör sig sämre eller om det finns något läckage över hjärtklaffarna.
Det gör inte ont
I samband med att du får bedövning och när plastslangen förs in kan du känna att det sticker till och trycker i handleden eller ljumsken. Det gör inte ont när katetern ligger inne i blodkärlet.
Du kan få hjärtklappning när katetern förs ner i hjärtats vänstra kammare om läkaren även undersöker hjärtats pumpförmåga, men det går snabbt över. När kontrastvätskan sprutas in känner du ofta värme som sprids genom kroppen.
Tryckförband efter undersökningen
Undersökningen avslutas med att plastslangen i blodkärlet tas bort och du får ett tryckförband för att det inte ska börja blöda. Trycket är ganska hårt i början och vårdpersonalen minskar därefter trycket stegvis.
Du kan gå upp direkt efteråt om undersökningen har gjorts genom handleden. Tryckförbandet tas bort efter cirka två timmar.
Efter en undersökning genom ljumsken måste du ligga ner några timmar. För att snabbare stänga hålet i blodkärlet använder en del sjukhus andra metoder än tryckförband, som till exempel stygn eller metallclips.
Olika behandlingar
Efter undersökningen granskar läkaren filmen för att se om det finns förträngningar eller stopp i kranskärlen. I så fall finns det flera olika behandlingar.
Vilken behandling som är lämpligast beror på resultatet av kranskärlsröntgen och andra undersökningar. Även dina tidigare sjukdomar och de besvär du har nu har betydelse. De här är de behandlingar som kan bli aktuella:
enbart läkemedelsbehandling
ballongvidgning
kranskärlsoperation, så kallad bypass-operation.
Ballongvidgning samtidigt som röntgen
En ballongvidgning kan ibland göras i direkt anslutning till en kranskärlsröntgen om läkaren bedömer att det är lämpligt. En förutsättning är att ballongvidgningar görs på det sjukhus där du undersöks och att du före undersökningen har fått information om vad det innebär.
Allergiska reaktioner går att förebygga
Vissa personer kan få allergiska reaktioner mot kontrastmedlet som används vid en kranskärlsröntgen. Men allvarliga allergiska reaktioner är mycket ovanliga. Berätta för vårdpersonalen om du vet om att du är allergisk mot kontrastmedel eller lokalbedövning. Du kan då få läkemedel som förebygger allergiska reaktioner.
Så mår du efteråt
Du måste ligga ner under de första timmarna för att återhämta dig efter undersökningen. Du får vanligtvis åka hem senare samma dag om undersökningen och behandlingen var planerad och allt har gått utan komplikationer.
Du ska inte köra bil under det närmaste dygnet efter undersökningen och bör undvika fysisk ansträngning den första veckan.
Du får stanna några dagar på sjukhuset om du har genomgått undersökningen i samband med att du har lagts in akut på sjukhus, till exempel för en hjärtinfarkt. Hur länge du behöver stanna beror på vilken behandling du har fått och om någon ytterligare behandling planeras.
När får jag svar?
Resultatet får du oftast veta direkt av läkaren som har undersökt dig.
I vissa fall behöver läkaren diskutera med andra specialister för att bestämma om du ska genomgå ballongvidgning eller en bypass-operation. Då kan du få beskedet något senare på avdelningen.
Komplikationer och följdsjukdomar
Det är mycket ovanligt med allvarliga komplikationer efter en kranskärlsröntgen. Det är vanligast att inte få några besvär alls.
Blödning i ljumsken
Du kan få en blödning från stickstället efteråt om undersökningen har gjorts genom ljumsken. Första veckan efter undersökningen ska du därför undvika tunga lyft och kraftig kroppsansträngning.
Ibland börjar det ändå blöda, oftast inom första dygnet efter undersökningen. Då får du ligga och vila i ytterligare några timmar med tryckförband tills det har slutat blöda från blodkärlet. Någon enstaka gång kan det uppstå en skada på kärlet som behöver opereras.
Det kan finnas en liten risk för blödning även om undersökningen har gjorts genom handleden. Därför ska du undvika tunga lyft och annat som är ansträngande för armen de första dagarna.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Så mår du efteråt
När får jag svar?
Komplikationer och följdsjukdomar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.