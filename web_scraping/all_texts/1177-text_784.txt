Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Femte sjukan
Femte sjukan
Femte sjukan är en virussjukdom som är vanligast hos barn i skolåldern, men även vuxna kan få den. Barn får ofta ett rodnat utslag på kinderna som även kan sprida sig till armarna och benen. Sjukdomen går över av sig själv.
Vad är Femte sjukan?
Innandet allmänna vaccinationsprogrammetinfördes fick nästan alla barn sex olika virussjukdomar som ger utslag, så kallade pricksjukdomar. Sjukdomarna numrerades och Femte sjukan hade då nummer fem.
Femte sjukan är oftast lindrig och alla som smittas får inte symtom. Därför är det många som har haft Femte sjukan utan att veta om det. Om du har haft sjukdomen blir du immun, det vill säga att du inte kan få den igen.
Symtom hos barn
Femte sjukan brukar börja med att barnet får feber och känner sig trött. Följande symtom är också vanliga:
Värk i kroppen
Huvudvärk
Illamående
Diarré
Efter några dagar brukar barnet få utslag på kinderna som kan sprida sig till kroppen, framför allt till utsidorna av armarna och benen. När utslagen kommer brukar febern försvinna.
Utslagen kan kännas varma och klia. De sitter oftast kvar i ungefär en vecka, men ibland kan de finnas kvar i flera månader. Besvären kan bli värre om barnet stressar, anstränger sig fysiskt eller är i solljus och värme.
Andra sjukdomar som kan ge utslag
Det kan vara svårt att veta exakt vad utslag beror på när de först visar sig. Det finns flera sjukdomar hos barn som kan ge utslag, till exempelhöstblåsor,svinkopporellermässling. Barn kan också få utslag av till exempel allergier. I vårbildguidekan du se bilder på och läsa mer om olika utslag och hudförändringar hos barn.
Symtom hos vuxna
Vuxna får ofta symtom som påminner om en förkylning, till exempel feber och besvär i luftvägarna. Det är ovanligt att vuxna får utslag. Däremot får vuxna ofta ont i kroppen, framför allt i händerna, armbågarna, knäna eller vristerna. Värken kan sitta kvar under flera månader.
När och var ska jag söka vård?
De allra flesta som har Femte sjukan behöver inte söka vård. Besvären brukar gå över av sig själv.
Kontakta envårdcentralom du tror att du har femte sjukan och något av följande stämmer:
du är gravid
du har nedsatt immunförsvar
du har en blodsjukdom.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Vad kan jag göra själv?
Du kan prova att badda med kallt vatten på utslagen om de svider eller kliar. På apotek finns kylande balsam eller gel som kan hjälpa.
Lindra feber och smärta hos barn
Ring 1177 eller din vårdcentral innan du ger något läkemedel till barn som är yngre än sex månader.
Detta gäller för barn:
Barn från 3 månader kan få läkemedel som innehåller paracetamol.
Barn från 6 månader kan få läkemedel som innehåller ibuprofen.
Läkemedlen finns i flera olika former som passar för barn, till exempel tabletter som smälter i munnen och i flytande form. Fråga på ett apotek vad som passar för ditt barn.
Följ noga anvisningarna på förpackningen och kombinera inte olika läkemedel. Här kan du läsa om attkombinera paracetamol och ibuprofen.
Du kan läsa mer om ett läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Undvik att ge vissa läkemedel vid feber
Barn och ungdomar under 18 år bör inte använda läkemedel med acetylsalicylsyra mot feber utan att först prata med en läkare. Läs mer i textenReceptfria läkemedel mot tillfällig smärta.
Lindra feber och smärta hos vuxna
Det finns flera olika receptfria läkemedel. Exempel är läkemedel som innehåller paracetamol och läkemedel som tillhör gruppen NSAID, eller cox-hämmare.
Här kan du läsa om vilka receptfria läkemedel som finns och vilket som kan passa för dig.
Så smittar Femte sjukan
Femte sjukan smittar via de droppar som sprids när någon till exempel hostar eller nyser. Det tar mellan en till tre veckor efter att du har smittats tills du blir sjuk. Viruset sprids som mest innan du vet om att du är smittad. När utslaget hos barn kommer smittar de inte lika mycket.
Femte sjukan är vanligast i slutet av vintern och fram till sommaren. Ungefär vart tredje till vart sjätte år uppstår epidemier, då fler än vanligt smittas av sjukdomen.
Så kan du minska risken för att smittas
Atttvätta händernaofta med tvål och vatten kan minska risken att smittas. Du bör inte använda samma matbestick som den som är sjuk, eller pussa hen på munnen.
Det finns inget vaccin mot femte sjukan.
Ska barnet stanna hemma?
Barnet bör stanna hemma om hen har feber eller mår dåligt på annat sätt. Ett barn med Femte sjukan kan gå tillbaka till förskolan eller skolan när hen har varit feberfri i ett dygn, även om utslagen är kvar. Barnet ska orka vara i en barngrupp hela dagen och kunna delta i de vanliga aktiviteterna.
Vad händer i kroppen?
Femte sjukan orsakas av parvovirus B19. Viruset Parvovirus B19 gör så att det tillfälligt bildas färre röda blodkroppar i kroppen. Det brukar gå över snabbt och hos de flesta får det inga följder.
Femte sjukan och graviditet
Det finns en risk för att ett barn i livmodern blir smittat om du får femte sjukan när du är gravid. Barnet kan då få blodbrist i livmodern eller som nyfödd. Infektionen leder inte till missbildningar.
Du får lämna ett blodprov om du är gravid och misstänker att du har femte sjukan. Om provet visar att du har femte sjukan blir du undersökt med ultraljud för att se hur barnet mår. Du får sedan komma på täta undersökningar för att kontrollera barnets tillväxt och hjärtslag.
En del kan få allvarlig blodbrist
Femte sjukan kan orsaka en allvarlig blodbrist hos personer som har vissa ovanliga blodsjukdomar. Även personer som har nedsatt immunförsvar, på grund av till exempel cancerbehandling eller hiv, riskerar att få allvarlig blodbrist.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är Femte sjukan?
Symtom hos barn
Symtom hos vuxna
När och var ska jag söka vård?
Vad kan jag göra själv?
Så smittar Femte sjukan
Ska barnet stanna hemma?
Vad händer i kroppen?
Femte sjukan och graviditet
En del kan få allvarlig blodbrist
Läs mer på 1177.se
Mässling
Mässling är en mycket smittsam virussjukdom som bland annat orsakar hög feber och utslag på kroppen. Sjukdomen kan bli mycket allvarlig, till och med livshotande. I Sverige är sjukdomen ovanlig eftersom vaccin mot mässling ingår i vaccinationsprogrammet för barn.
Vattkoppor
Vattkoppor är en vanlig infektionssjukdom som orsakas av ett virus. Den är mycket smittsam. Det är vanligt med feber och vätskefyllda blåsor som kliar. Symtomen är ofta besvärligare ju äldre du är. Sjukdomen brukar läka av sig själv. Efteråt finns viruset kvar i kroppen och kan ibland orsaka bältros.
Röda hund
Röda hund är en smittsam virussjukdom. Sjukdomen är oftast lindrig, men om du får röda hund när du är gravid riskerar fostret att få allvarliga skador. I Sverige är sjukdomen ovanlig eftersom alla barn erbjuds vaccin.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.