Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Tobak och graviditet - svenska lättläst
Tobak och graviditet
Det är skadligt om du använder tobak när du är gravid. Barnet i magen får i sig farliga ämnen från tobaken. Använd därför inte tobak när du är gravid. Om det är svårt att sluta kan du få hjälp. Tobak finns bland annat i cigaretter.
Du som försöker bli gravid ska inte heller använda tobak. Tobak kan göra det svårare att bli gravid.
Du kan läsa enlängre version av texten här.
Vad kan jag göra själv?
Alla kan sluta använda tobak. Det viktigaste är att du själv vill sluta.Tänk på att suget efter tobak bara brukar vara i några minuter.
Det är ofta lättare att sluta under en graviditet. Du kan bli motiverad av att barnet ska må så bra som möjligt.
Graviditeten kan också göra att du inte blir sugen på tobak.
Olika sorters tobak
Det finns olika slags tobak. Till exempel cigaretter, vattenpipa, e-cigaretter och snus som man stoppar under läppen.Alla innehåller farliga ämnen, till exempel nikotin.
E-cigaretter finns att köpa utan nikotin. Men det finns andra ämnen i e-cigaretter som kan vara farliga. Därför ska du även undvika e-cigaretter under graviditeten.
Vad händer i kroppen?
Tobak innehåller farliga ämnen.
När du använder tobak får du in farliga ämnen i ditt blod. Ditt blod kommer in i moderkakan. Från moderkakan kommer de farliga ämnena in i barnet.
Så kan tobak påverka
Det här kan hända om du använder tobak när du är gravid:
Risken kan öka för att få missfall.
Barnet kan växa dåligt.
Moderkakan kan lossna för tidigt.
Förlossningen kan startaför tidigt.
Tobak kan öka risken för att barnet dör i magen eller under de första sex månaderna efter att barnet har fötts.
Tänk framåt
Du kanske mår dåligt över att du har använt tobak under graviditeten. Det är vanligt att skämmas och känna skuld.
Det viktigaste är att inte utsätta barnet för mer tobak. Tänk efter hur det kan bli så bra som möjligt från och med nu.
När och var ska jag söka vård?
Sök vård om du behöver hjälp att sluta använda tobak.
Du kan kontakta någon av de här mottagningarna:
En barnmorskemottagning.
En vårdcentral.
Du kan få en tolk
Du kan få hjälp av en tolk om du inte pratar svenska.Tala om att du behöver språktolk när du bokar ditt besök.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra.
De som svarar är sjuksköterskor. De pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Behandling
Det finns tuggummi eller plåster med nikotin. De minskar suget efter tobak. Men sådana läkemedel är skadliga för barnet.
Prata med en läkare om du behöver användaläkemedel med nikotinnär du är gravid eller ammar.
Texten finns översatt - other languages
Texten finns översatt till följande språk:
لعربية– arabiska
English– engelska
فارسی– persiska
Soomaali– somaliska
ትግርኛ– tigrinska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan jag göra själv?
Olika sorters tobak
Vad händer i kroppen?
Så kan tobak påverka
Tänk framåt
När och var ska jag söka vård?
Behandling
Texten finns översatt - other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.