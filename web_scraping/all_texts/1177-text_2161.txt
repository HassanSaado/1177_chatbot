Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Fysisk aktivitet och träning
Vardagsmotion – rörelse i vardagen
Vardagsmotion – rörelse i vardagen
Att röra på dig mer kan göra att du mår bättre på flera olika sätt. Men det kan kännas svårt innan du har kommit i gång. Genom att få in lite rörelse i vardagen tar du ett första steg mot att börja träna. I den här texten får du tips om vad du kan göra för att få mer vardagsmotion.
Det är aldrig för sent att börja röra på dig mer. Alla märker skillnaden och mår bättre, störst skillnad blir det för dig som är ovan att röra på dig. I textenVarför ska jag röra på migkan du få reda på mer om vad som händer i kroppen när du rör på dig. Att röra på sig lite grann är bättre än att inte röra på sig alls. All rörelse räknas.
Vill du röra på dig mer än bara i vardagen, kanske bli starkare och orka mer? I textenBörja tränakan du läsa mer om hur du kommer i gång med träning.
Hitta sätt att röra på dig mer
Det är bättre för kroppen att du rör dig ofta och regelbundet och något mindre ansträngande, än att du tränar hårt någon gång i veckan. Promenader, gärna i dagsljus, är bra aktiviteter för att få en bättre hälsa.
Ett enkelt sätt att röra på dig mer är att öka på vardagsaktiviteterna. Du kan behövs anpassa tipsen nedan så att de passar för dig och ditt liv.
Här är några tips på vad du kan göra för att röra dig mer:
Ta trapporna i stället för hissen eller rulltrappan.
Promenera mer. Du kan till exempel ta en promenad på lunchen, eller gå en bit av vägen hem.
Gå av bussen en hållplats tidigare.
Ta cykeln i stället för bilen.
Fråga en kompis om ni kan ta en promenad när ni ska ses.
Minska tiden du är stilla
Minska tiden som du sitter helt stilla, till exempel framför datorn, teven eller med telefonen. Att sitta stilla länge är inte bra för kroppen. Du kan kompensera det till viss del genom att röra på dig så att din puls ökar.
Ta en rörelsepaus
Försök att aktivera dig några minuter varje halvtimme. Sträck på kroppen och gå runt om du har möjlighet. Du kan också hämta något i ett annat rum, sträcka på armarna, eller böja dig ner mot golvet. Ta upp något från golvet och sträck dig upp och ta ner något från en hylla.
Variera din arbetsställning om du arbetar vid skrivbord
Du som arbetar vid en dator kan variera mellan att sitta och stå. Du kanske kan ställa datorn på några böcker för att få en lagom höjd, om du inte har ett skrivbord som kan höjas och sänkas. Använd det du har tillgång till.
Du kan göra några enkla övningar under arbetsdagen och öva balans eller styrka. Det är också bra om du får upp pulsen eftersom det gör att blodet lättare når musklerna.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hitta sätt att röra på dig mer
Minska tiden du är stilla
Mer på 1177.se
Fysisk aktivitet och träning
Här kan du läsa om hur du på ett enkelt sätt kan träna och öka din fysiska aktivitet i vardagen. Du kan till exempel läsa om hur du tränar när du ligger i en säng. Du kan också se filmer som visar träningsprogram som du kan göra i ditt hem. Här kan du också läsa om ergonomi och om fysisk aktivitet på recept, FaR.
Börja träna
De flesta mår bättre både fysiskt och psykiskt av att träna och röra sig lite extra i vardagen. Men det kan kännas svårt att komma i gång med träningen. I den här texten får du tips om hur du kan komma i gång.
Tips för att få barn att röra sig
Barn och unga behöver röra sig för att må bra. Det är viktigt för bland annat kroppen, hjärnan och sömnen. Här får du tips och råd om hur du kan göra för att få barn att röra sig mer.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.