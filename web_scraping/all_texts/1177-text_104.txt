Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Leverbiopsi
Leverbiopsi
Leverbiopsi är en undersökning där läkaren tar en mycket liten bit av levern som sedan undersöks i mikroskop. Undersökningen gör inte ont eftersom du får bedövning.
Leverbiopsi är samma sak som vävnadsprov från levern. En leverbiopsi görs oftast på sjukhus. Du behöver enremissfrån en läkare till den mottagning där leverbiopsin ska göras.
Förberedelser
Du fårlämna blodproverinnan läkaren skickar remissen. Blodproverna visar om det finns en risk för att levern kan börja blöda under undersökningen. Du kan ha en ökad blödningsrisk om du använderblodförtunnande läkemedel.
Du kan behöva få behandling och lämna fler blodprover om det finns en risk för att levern ska börja blöda.
Du kan inte bli undersökt med leverbiopsi om du har en hög blödningsrisk.
Berätta om du använder läkemedel
Tala om för läkaren som skriver remissen vilka läkemedel du använder. Det är särskilt viktigt om du regelbundet använder blodförtunnande läkemedel, antiinflammatoriska smärtstillande läkemedel ur gruppen NSAID eller cox-hämmare.
Tala också om ifall du använder några naturläkemedel.
Använd inte vissa läkemedel veckan före
Veckan före leverbiopsin ska du inte använda smärtstillande läkemedel ur gruppen NSAID eller cox-hämmare.
Använd istället läkemedel som innehåller det verksamma ämnet paracetamol om du har tillfälligt ont. Fråga din läkare först om det går bra.
Du kan oftast använda andra läkemedel som vanligt dagarna före undersökningen.
Fasta före undersökningen
På de flesta mottagningar som utför leverbiopsier behöver du fasta inför undersökningen. Det innebär att du inte ska äta eller dricka fyra till sex timmar före leverbiopsin. En del mottagningar tillåter att du dricker klara drycker, till exempel vatten.
Du behöver också fortsätta fasta fyra timmar efter provtagningen.
Mer information i kallelsen
Du får en kallelse från mottagningen där du ska undersökas. I kallelsen finns mer information om vad du ska tänka på inför undersökningen och om du behöver fasta.
Kontakta mottagningen om du har frågor.
Så går det till
Läkaren tar provet med en nål som förs in mellan revbenen, eller genom ett blodkärl i halsen. Det är olika vad som passar bäst.
Själva provtagningen tar några sekunder och hela undersökningen är klar efter ungefär fem minuter. Provtagningen gör inte ont eftersom du får bedövning.
Du kan få lugnande läkemedel om du kommer till mottagningen och känner dig orolig inför undersökningen.
Läkaren undersöker levern med ultraljud
Du får ligga ner under provtagningen. Läkarenundersöker först din mage med ultraljud, för att veta i vilken del av levern som provet ska tas. Därefter tvättar läkaren huden och du får enspruta med lokalbedövningdär provet ska tas.
Sedan undersöker läkaren levern med ultraljud igen, och för samtidigt in provtagningsnålen i huden mellan revbenen eller genom ett blodkärl i halsen. Blodkärlet kallas halsven. Halsvenen går ner till levern. När läkaren drar ut nålen följer en liten bit av levern med.
Så mår du efteråt
Du får vara kvar på sjukhuset under dagen. Du bör ligga ner omkring fyra timmar efter leverbiopsin. De första timmarna är det vanligast att behöva ligga på höger sida. Då blir det ett tryck mot levern så att den inte börjar blöda.
Det är ovanligt att levern börjar blöda efter provtagningen. Men skulle det hända kan du behöva opereras.
Du får ett plåster över området där läkaren stack in nålen för biopsin. Plåstret ska sitta kvar till dagen efter du gjorde undersökningen.
Du kan få ettblåmärkepå huden där provet togs. Huden kan också kännas lite öm under några dagar.
Du kan ta dina övriga läkemedel som vanligt efter leverbiopsin.
Undvik att lyfta tungt de första dagarna efter undersökningen.
Smärtstillande läkemedel om du har ont
Det brukar inte göra ont efteråt. Men om du behöver använda smärtstillande läkemedel ska du använda sådana som innehåller paracetamol. Fråga din läkare först om det går bra.
Läs mer:Receptfria läkemedel vid tillfällig smärta – vad ska jag välja?
När får jag svar?
Vävnadsprovet från levern undersöks i mikroskop. Du får svar efter cirka fyra veckor. Du får svaret från den läkare som skrev remissen.
Ovanligt med komplikationer
Ibland kan levern börja blöda de första timmarna efter provtagningen, men det är ovanligt.
Kontakta genast mottagningen där leverbiopsin gjordes om du får ett eller flera av följande besvär:
Du får ont i området där provet togs, och det inte går över.
Du får ont i höger skuldra.
Du får yrsel och känner dig svimfärdig när du reser dig upp.
Sök vård på en akutmottagning om det är stängt på mottagningen.
Ring telefonnummer 1177 om du vill hasjukvårdsrådgivningoch hjälp att bedöma symtom.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska fåvara delaktigi sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går det till
Så mår du efteråt
När får jag svar?
Ovanligt med komplikationer
En del prover sparas
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.