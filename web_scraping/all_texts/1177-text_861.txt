Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Hjärtbesvär och hjärtfel
Blåsljud från hjärtat
Blåsljud från hjärtat
Blåsljud från hjärtat upptäcks oftast vid en läkarundersökning och är vanligast i åldern två till fyra år. De flesta som har blåsljud har inget fel på hjärtat, får inga besvär och behöver ingen behandling. Men ibland är ett kraftigare blåsljud tecken på ett hjärtfel som behöver behandlas.
Symtom
Ett blåsljud från hjärtat känns inte och går oftast inte att höra. Men en läkare som lyssnar på hjärtat med stetoskop kan höra ett brummande eller brusande ljud hos den som har ett blåsljud.
Du kan bli andfådd, trött och få svullna underben om orsaken till blåsljudet är ett medfötthjärtfeleller enhjärtmuskelsjukdom. Du kan också bli blå om läpparna, få ont i bröstet eller svimma när du anstränger dig.
När och var ska jag söka vård?
Kontakta envårdcentralom du misstänker att du eller ditt barn har ett blåsljud från hjärtat. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
Blåsljud från hjärtat brukar upptäckas vid en vanlig läkarundersökning. Drygt hälften av alla barn har ett blåsljud från hjärtat och det är vanligast när barnet är mellan två och fyra år.
När läkaren lyssnar på hjärtat med stetoskop går det ofta att höra om det är ett vanligt blåsljud eller om ljudet är tecken på något hjärtfel.
Ibland behöver ett blåsljud undersökas noggrannare. Då skriver läkarenremisstill en hjärtmottagning som bland annat gör enultraljudsundersökningav hjärtat.
Behandling
Blåsljud hos barn brukar försvinna av sig själv när barnet har vuxit klart. Men ibland finns blåsljudet kvar hela livet.
Behandling med läkemedel eller en operation kan behövas om blåsljudet beror på någothjärtfel. Då är det inte själva blåsljudet som behandlas, utan hjärtfelet som gör att blåsljudet uppstår.
Vad beror blåsljud från hjärtat på?
Blåsljud kan skapas av de virvlande blodströmmarna när blodet passerar genom hjärtat, så kallad turbulens. Men det typiska vanliga blåsljudet hos barn beror på det fysiska fenomenet resonans, som ger ett speciellt ljud.
Ibland beror blåsljud på att hjärtat pumpar blodet snabbare än vanligt, till exempel vidfeber. Det påverkar inte hjärtat och märks inte på något sätt.
Blåsljud hörs oftare hos barn än hos vuxna. Antagligen beror det på att bröstkorgsväggen är tunnare hos barn och att blåsljuden därför hörs bättre för läkaren vid en undersökning.
Ibland beror blåsljud på något hjärtfel
Kraftigare blåsljud kan bero på medföddahjärtfel, till exempel hål mellanhjärtats förmak eller kamrar. En annan orsak kan vara trånga eller läckande hjärtklaffar.
Påverka och delta i ditt barns vård
Du kansöka vårdpå vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
Du ska vara delaktig i ditt barns vård. Därför är det viktigt att duförstår informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge barnet kan behöva vänta på vård och behandling.
Ju äldre barnet är desto viktigare är det att hen får vara delaktig i sin vård.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Läs mer på 1177.se
Så fungerar hjärtat och blodomloppet
Medfödda hjärtfel hos barn
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Vad beror blåsljud från hjärtat på?
Påverka och delta i ditt barns vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.