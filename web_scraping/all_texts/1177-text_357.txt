Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Bildundersökningar och röntgen
Skelettröntgen
Skelettröntgen
En skelettröntgen kan visa om du har några förändringar i skelettet som beror på en sjukdom eller skada. Skelettröntgen går fort och gör inte ont. När ett barn ska undersökas kan du som närstående vara med.
Du behöver få enremissför att fåskelettetundersökt med röntgen. Remissen skrivs oftast av en läkare på en vårdcentral eller på ett sjukhus.
Här kan du läsa mer omskelettmognadsbedömningsom görs om ett barn växer väldigt långsamt eller snabbt. Undersökningen används även ibland för att uppskatta ett barns ålder.
Här hittar du mer allmän information omröntgen av barn.
Förberedelse
Du behöver inte förbereda dig inför en skelettröntgen. Det går bra att äta och dricka som vanligt före undersökningen.
Så går det till
Skelettröntgen görs på en röntgenavdelning. Den kan finnas på ett sjukhus eller i anslutning till en vårdcentral eller någon annan läkarmottagning.
Bilderna tas med en röntgenapparat
Du får först ta av dig kläder och smycken på den del av kroppen som ska undersökas. Du kan undersökas stående, sittande eller liggande. Röntgenbilder tas både framifrån och från sidan. Under tiden måste du vara stilla för att bilderna ska bli skarpa.
Små barn brukar ligga ner
När ett barn ska få skelettet röntgat får hen ibland stå upp och ibland sitta ner. Det beror på barnets ålder och vilken del av skelettet som ska undersökas. Ibland läggs kuddar runt barnets arm eller ben för att bilden ska tas ur olika vinklar och för att hen ska kunna vara alldeles stilla när bilden tas. Som närstående kan du vara med vid undersökningen. Det finns skyddsförkläde att låna för att du inte ska utsättas för onödig röntgenstrålning. Tala om för vårdpersonalen om du är gravid.
Syskon ska helst inte följa med till undersökningen.
Ibland behöver flera röntgenbilder tas
En skelettröntgen brukar ta mellan fem och 30 minuter. Undersökningen gör inte ont, men det kan vara obehagligt att hålla en skadad kroppsdel i ett visst läge.
Efteråt kontrollerar röntgensjuksköterskan om bilderna har blivit bra eller om ni behöver ta nya bilder. En anledning till att nya bilder behöver tas kan vara att de första bilderna inte på ett tydligt sätt visade det som ska granskas. Nya bilder kan också behöva tas om du eller barnet råkade röra er just när bilden togs.
Så lite röntgenstrålning som möjligt används
En skelettröntgen kan göras på både barn och vuxna. Det är inte heller något problem att genomgå en skelettröntgen om du är gravid.
Den som blir röntgad får en liten stråldos vid varje röntgentillfälle. Därför görs undersökningen bara när det är nödvändigt. Här kan du läsa mer omstrålning vid röntgenundersökningar.
Hur mår jag efteråt?
Du påverkas inte av undersökningen utan mår som vanligt efteråt.
Vad kan undersökningen visa?
En skelettröntgen kan visa om skelettet är skadat, brutet eller har hamnat ur led. Undersökningen kan ibland också visa om du har artros eller tecken på reumatisk sjukdom. Skelettröntgen av barn kan även visa om skelettet växer som det ska eller om det har några förändringar.
Påverka och delta i din vård
För att du ska kunna vara delaktig i din eller ditt barns vård och behandling är det viktigt att duförstår informationen du får av vårdpersonalen. Ställ frågor om du inte förstår.
De flesta barn brukar bli lugnade av att få veta vad som ska hända. Ju äldre ditt barn är desto viktigare är det att hen får vara delaktig i sin vård. Vårdpersonalen ska anpassa informationen efter barnets ålder och mognad.
Rätt till tolkhjälp
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelse
Så går det till
Hur mår jag efteråt?
Vad kan undersökningen visa?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.