Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Praktiska råd i vardagen
Att klä barn för att vara ute
Att klä barn för att vara ute
Klä barnet efter vad det är för väder, hur gammal barnet är och hur mycket hen rör sig. De yngsta barnen har svårast att styra temperaturen i kroppen. Var därför försiktig med att vara ute både i hög värme och i stark kyla.
Den här texten handlar framför allt om barn upp till några år. Det är den tiden då barn själva kan ha svårt att berätta om de fryser eller är för varma. Men råden fungerar även för äldre barn.
Olika för olika barn
Det kan vara olika hur lätt barn fryser eller blir för varm. Ju äldre barnet är desto mer klarar kroppen av värme och kyla.
När du ska klä barnet får du utgå från detta:
Om ditt barn är varm eller kall av sig.
Hur mycket barnet rör sig.
Vilken väderlek det är där ni bor. Om det till exempel är väldigt kallt på vintern eller om det blåser mycket.
Kontaktabarnavårdscentralen, BVC, om du har frågor eller vill få råd.
Så kan du känna om barnet fryser eller är för varm
Det är vanligt att vara orolig för att barnet ska frysa. Men det är vanligare att man klär på för mycket än för lite.
Känn med din hand. Känns barnet kall i nacken och på pannan är hen för kall. Känns barnet väldigt varm på bröstet och i nacken eller på ryggen är det för varmt.
Händerna och fötterna är ofta kallare än övriga kroppen, men ska inte vara iskalla.
Vara ute på sommaren
Här följer några råd för sommaren:
Ställ barnvagnen i lä och aldrig i direkt solljus. Det kan bli väldigt varmt under suffletten på sommaren. Täck inte över vagnen med en filt eller liknande.
Skydda barnets hud och huvud med tunna kläder och solhatt. Använd solskyddsfaktor på äldre barn. Det är aldrig bra med sol direkt på barnets hud.
Var helst i skuggan, speciellt mellan klockan 11 och 15 på dagen.
Lämna aldrig barnet ensam i bilen, då det snabbt kan bli för varmt där.
Så kan du klä barn under ett år
Barn som är yngre än ett år behöver extra skydd när det är varmt eller soligt.
Här är råd om hur du kan klä barnet:
Solhatt.
Långärmad bomullströja och långa bomullsbyxor.
Bomullssockor.
Kofta, om det behövs.
Filtar som är olika tjocka, att lägga på och ta av om det behövs.
Det brukar vara bra att klä barnet i flera tunna lager, så kan du ta av om barnet blir varm.
Barn upp till ett år behöver skydda huvudet hela året, på sommaren med solhatt och mössa resten av året.
Se till så att barnet inte hamnar i direkt sol om du har hen i bärsele eller sjal.
Läs mer omhur du skyddar barn från solen.
Vara ute på vintern
Det kan kännas ännu kallare om det blåser samtidigt som det är minusgrader. En blåsig vinterdag kan kännas mycket kallare än vad termometern visar. Ju mer det blåser desto större risk att få köldskador.
Barn upp till ett år
Var inomhus med ett nyfött barn om det blåser och är mycket kallt.
Barn behöver varma kläder för att inte frysa då de inte rör sig lika mycket som äldre barn.
Barn äldre än ett år
Från och med att barn kan gå själva rör de sig mer. Då är det viktigt att kläderna är rymliga så att barnet kan röra sig fritt och hålla värmen.
Barn som kan prata kan oftast själva säga om de fryser. De är inte heller lika känsliga för kyla.
Kalla händer och fötter
Det är viktigt att vara extra uppmärksam på barn som inte kan berätta om de fryser eller är kalla. Blodcirkulationen i händerna och fötterna på små barn är inte fullt utvecklad. Det gör att de får kalla händer och fötter mycket snabbare än vuxna.
Barn behöver in och värma sig
Barn som leker ute långa stunder när det är kallt behöver gå in och värma sig med jämna mellanrum. Lossa på kläderna så att det inte blir för varmt inomhus, annars blir barnet fortare kall när hen går ut igen.
Det syns ofta när barn fryser
Så här märks det ofta att barn fryser:
Barnet börjar huttra och huden kan bli blek och kall.
Barnet står helst stilla, för att spara på kroppsvärmen.
Några tips vid kallt väder
Tänk på det här:
Tvätta inte ansiktet eller smörj inte med någon kräm innan barnet går ut. Det tar bort hudens naturliga skydd mot kyla. Smörjer du in huden i ansiktet kan det geköldskadoroch huden andas sämre.
Välj en helt vattenfri kräm om du behöver smörja barnet när det är minusgrader ute.
Fukt gör barnet kallare. Byt till torra kläder, till exempel torra vantar och strumpor om de har blivit fuktiga eller blöta.
Värm kalla händer och fötter hud mot hud. Du kan till exempel värma barnets händer i din armhåla.
Känn och titta på barnets ansikte och händer. Vita fläckar är första tecknet på köldskador.
Barnet kan få något värmande att dricka. Tänk på att inte ge för varm dryck till små barn.
Att klä barnet när det är kallt
Vilken sorts kläder barnet behöver beror på hur gammal hen är och hur mycket hen rör sig.
Kläder som värmer och håller torrt
Kroppen avger värme, och i den värmen finns det fukt. Fukten kyler mer kroppen om den inte försvinner. När det är kallt ute behöver därför barnet kläder i material som gör att fukten kan försvinna.
Det finns material som värmer samtidigt som de håller huden torr, exempelvis ull brukar vara bra.
Kläder av bomull blir fuktiga och kyler ner kroppen.
Klä i lager-på-lager
Klä barnet i flera tunna lager i stället för ett tjockt. Det kallas för lager-på-lager. Värmen kommer då framför allt från den luft som är mellan lagren. Kroppen hålls varm och torr, och det är lätt att ta av ett lager i taget om det behövs.
Du kan till exempel klä barnet så här:
Underställ närmast huden.
En tunn tröja och byxor som mellanlager.
Ytterst en overall för yngre barn, och täckbyxor och jacka för äldre barn.
Klä efter hur mycket barn rör sig
Om barnet rör sig kan du strunta i exempelvis mellanlagret. Det kan till exempel vara om barnet springer mycket eller klättrar.
Är ni på skogsutflykt eller promenad i parken, leker mer stillsamt och kanske sitter och fikar behöver barnet vara varmare klädd.
Barn som ligger i vagn
De yngsta barnen som ligger stilla i vagn behöver detta:
Åkpåse, kanske även en filt.
På fötterna kan de ha strumpor och sedan tjockare sockor utanpå.
Vantar om det är mycket kallt. Händerna är ofta nerstoppade i åkpåsen men ibland kan barnet behöva vantar.
Mössa.
Klä luftigt, i lager-på-lager. Efter en stund kan du känna efter.
Om du bär barnet i bärsjal eller sele
Tänk på att de kroppsdelar som sticker ut snabbt blir kalla.
Barn som sitter i vagn och går själva
När barn börjar gå själva behöver de kläder som är rymliga för att kunna röra sig fritt.
Barn brukar då både åka vagn och gå själva.
De behöver detta:
Åkpåse, fäll eller ullfilt i vagnen.
Kängor eller stövlar som är tillräckligt rymliga så att sulor och sockor får plats. Med löstagbar innesko eller sula, som går att ta ut och torka.
Vantar som är vindtäta med foder i fleece eller ull. Bra med vattentätt tyg om barnet leker I snön. Det är också bra om vantarna är vida i skaftet och lätta att ta på.
Overall.
Mössa.
Huvudet och halsen
Ett barns huvud är stort i förhållande till kroppen och hen förlorar mycket värme den vägen.
Använd en vindtät mössa. Barnet kan behöva två mössor om det är mycket kallt. En tunn underst och en vindtät ovanpå.
En halskrage som du trär över barnets huvud håller halsen och nacken varm. Använd inte halsduk, den kan fastna i något. Använd inte heller luva på overall eller jacka, även den kan fastna.
Vid regn kan det vara bra med en sydväst. Det är ett slags regnmössa med brätte som även skyddar nacken och ansiktet.
Tips om overall
Det är bra om overallen fungerar så här:
Den är tillräckligt stor så att barnet kan röra sig och hålla sig varm.
Den är lätt att få av och på.
Den inte har några lösa snoddar. De kan fastna vid lek och utgöra livsfara.
Den har reflexer.
Elastiska remmar att sätta under fötterna håller byxbenen på plats i kängor eller stövlar.
Ta av kläder när ni kommer in en stund
Anpassa kläderna efter temperaturen runt omkring barnet. Ta till exempel av barnet overallen när ni kommer in. Öppna overallen och ta av mössa och vantar om ni åker buss eller är och handlar inomhus.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika för olika barn
Så kan du känna om barnet fryser eller är för varm
Vara ute på sommaren
Vara ute på vintern
Att klä barnet när det är kallt
Läs mer på 1177.se
Köldskador
Det blir en köldskada när en kroppsdel är så kraftigt nedkyld att blodet inte cirkulerar genom den. Det kallas för att förfrysa kroppsdelen. Det är vanligast att få köldskador på utsatta ställen som händerna, fötterna, öronen, näsan och kinderna.
Ta hand om ett nyfött barn
Här finns information om den allra första tiden i barnets liv. Läs om allt från hur du bär och lyfter, byter blöja och sköter barnets naglar till hur du skyddar ditt barn på olika sätt.
Säkerhet för barn
Barn utvecklas snabbt och upptäcker världen omkring sig. Du behöver se till att det är säkert och att hen undviker olyckor. Här får du bland annat tips om vad du kan göra hemma, när barnet cyklar eller leker utomhus.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.