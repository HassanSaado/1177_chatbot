Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Vanliga besvär och sjukdomar hos barn
Kräkningar hos barn över ett år
Kräkningar hos barn över ett år
Barn över ett år kan kräkas av flera anledningar. Vanligast är att barnet har fått magsjuka. Barn kan också kräkas om de till exempel har en förkylning, hosta, lunginflammation eller matallergi.
Den här texten handlar om kräkningar hos barn som är äldre än ett år.
Barn som är yngre än ett år kan kräkas av andra orsaker.
Kräkningarna kan se olika ut, beroende på orsaken. Barnet kan också ha andra symtom än bara kräkningar. Hen kan till exempel ha feber, ha ont i magen eller vara väldigt trött.
När och var ska jag söka vård?
Om du ska söka vård beror på hur barnet mår i övrigt. Det beror också på hur mycket och hur länge barnet har kräkts, och om barnet får i sig någon vätska.
Kontaktaen vårdcentraleller ring telefonnummer 1177 för att fåsjukvårdsrådgivningom barnet kräks och ett eller flera av följande stämmer:
Barnet har en kronisk sjukdom och du är osäker om hen behöver vård.
Barnet har opererats i magen eller i öronen, näsan eller halsen.
Barnet använder läkemedel, till exempel antibiotika.
Kräkningarna inte har minskat inom ett dygn.
Kräkningarna kommer tillbaka i perioder.
Kräkningarna kommer i samband med en viss sorts mat.
Om barnet inte kan behålla någon vätska alls ökar risken för vätskebrist. Det kan göra att hen blir uttorkad. Det är allvarligt. Yngre barn är känsligare än äldre barn. Läs omhur vätskebrist och uttorkning märks och vad du ska göra.
Om det är bråttom
Kontakta genasten vårdcentralelleren jouröppen mottagningom barnet kräks och samtidigt har ett eller flera av följande symtom:
Barnet får inte behålla någon vätska och kissar mycket mindre än vanligt.
Barnet har feber eller är trött, orkar inte leka eller intressera sig för omgivningen.
Barnet har mycket ont i magen och det går inte över eller blir värre.
Det finns blod i kräkningarna eller i bajset.
Barnet kissar stora mängder och är mycket törstig.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 för att fåsjukvårdsrådgivningom barnet har andra symtom eller om du är osäker om du ska söka vård.
Ring 112 och be att bli kopplad till Giftinformationscentralen om du misstänker att barnet har ätit något giftigt. Ha gärna det du tror att barnet har ätit av framför dig när du ringer.
Varför kräks barnet?
Barn kan kräkas av många olika anledningar.
De vanligaste orsakerna är dessa:
magsjuka
infektioner.
Magsjuka
Den vanligaste orsaken till att ett barn över ett år kräks är att hen har enmagsjuka. Kräkningarna kommer ofta snabbt och barnet kan känna sig trött, få feber och må illa. Efter ungefär en dag kan barnet fådiarré.
Magsjukan beror oftast på en virusinfektion, men kan ibland orsakas av bakterier eller parasiter.
Tvätta händernaregelbundet om du eller barnet har en infektion. Att tvätta händerna minskar risken för smitta.
Barnet behöver få i sig vätska. Då minskar risken för att barnet fårvätskebrist och blir uttorkad. Det bästa är att ge barnet vätskeersättning.
Infektioner
Barn kan kräkas vid olika typer av infektioner. Det är vanligare att barn under cirka sex år kräks av en infektion, än att äldre barn gör det. Ofta har barnet även andra symtom, som hosta,feberoch att hen är trött och ointresserad av omgivningen.
Här är exempel på infektioner som kan göra att barnet kräks:
förkylning
luftvägsinfektioner med hosta
öroninflammation
urinvägsinfektion
hjärnhinneinflammation.
Ovanligare orsaker till att barn kräks
Kräkningar kan också bero på annat. Men det är inte lika vanligt. Här följer några exempel.
Gastroesofageal reflux innebär att magsaft kommer upp från magsäcken till matstrupen. Barnet kan då kräkas.
Om barnet också får ont i bröstet kallas detgastroesofageal refluxsjukdom.Barnet kan då behöva få behandling.
Barn som harförstoppningen längre tid kan tappa matlusten, må illa och ibland kräkas.
Kräkningar kan vara ett tecken på att barnet harallergi mot något födoämne. Till exempel kan barnet hakomjölksallergi.
Celiakigör att barnet kräks om hen får i sig något som innehåller gluten, men det är ett ovanligt symtom. Celiaki kallas ibland också för glutenintolerans.
Matförgiftning innebär att barnet har ätit mat som innehåller gift från vanliga bakterier. Sådant gift kan bildas om maten inte lagas eller tas om hand på rätt sätt, eftersom bakterier då kan växa till sig och bilda gift.
Det är viktigt att laga och ta hand om mat på rätt sätt. Låt till exempel inte mat ligga framme.
Barn kan också kräkas av att ha ätit ettgiftigt ämne.
Barn äldre än cirka fem år kan få besvär med att kräkas i perioder. Oftast kommer perioderna med några månaders mellanrum. Kräkningarna kommer plötsligt, utan att barnet har haft feber eller visat några tecken på att må dåligt innan. Barnet blir oftast trött och orkar inte leka. Detta tillstånd kallas för cykliska kräkningar eller periodiska kräkningar.
Om barnet har väldigt ont i magen och kräkningarna är gulfärgade kan det bero på ett stopp i tarmen. Sådana hinder i tarmen kan orsakas av bland annattarmvredellerinvagination.
Risken för hinder i tarmen ökar om barnet tidigare har opererats i mag- och tarmkanalen.
Efter att ha slagit i huvudet och fått enhjärnskakningär det vanligt att kräkas. Andra symtom på hjärnskakning är att barnet är trött och inte orkar leka. Ibland kan kräkningarna komma flera timmar efter att barnet har slagit i huvudet.
Tecken pådiabetes typ 1kan bland annat vara att barnet mår illa och kräks. Oftast är barnet också mycket trött och väldigt törstig, och behöver kissa ofta.
Enhjärnhinneinflammationkan göra att barnet kräks. Andra tecken är att barnet har feber, är stel i nacken och är känslig för ljus och ljud.
Påverka och delta i vården
För att kunna vara aktiva i vården och ta beslut är det viktigt att barnet och du som vuxenförstår den information ni får av vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Barn ska få vara delaktiga
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens mognad och ålder.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När och var ska jag söka vård?
Varför kräks barnet?
Påverka och delta i vården
Läs mer på 1177.se
Turistdiarré
Turistdiarré är ett samlingsnamn på besvär med lös mage som du kan få under resor. Det är större risk att få turistdiarré i länder med dålig vattenrening och dålig livsmedelshygien. Besvären går ofta över inom tre till fyra dagar.
Så fungerar matsmältningsorganen
Maten du äter bryts ned medan den passerar genom din kropp. Det kallas matsmältning eller matspjälkning. Olika organ och körtlar hjälper till med matsmältningen. Maten behöver brytas ned för att kroppen ska kunna ta upp näringen som maten innehåller.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.