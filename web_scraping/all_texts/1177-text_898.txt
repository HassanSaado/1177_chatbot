Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Förberedelser inför förlossningen
När är det dags att ta sig till förlossningen?
När är det dags att ta sig till förlossningen?
Första delen av förlossningen är det vanligast att vara hemma. När värkarna blir starkare och kommer oftare kan det vara dags att ta sig till sjukhuset. Men hur vet man när det är dags? Här får du råd om hur du ska göra.
En graviditet räknas som fullgången efter 37 veckor till 41 veckor. Här kan du läsa mer om hur envaginal förlossninggår till.
Den här texten finns också pålätt svenskasamtöversatt till flera språk.
Ring innan du åker in
Du kan alltid ringa till en förlossningsavdelning och rådgöra med en barnmorska. Barnmorskan lyssnar på dig och ger råd om det är dags att åka in. Ibland är det bättre att stanna hemma ett tag till.
Oftast vill förlossningsavdelningarna att du ringer innan du kommer, även om du känner dig säker på att det är dags. På så vis kan de vara förberedda på att du kommer. Vilken förlossningsavdelning du bör kontakta får du reda på av barnmorskan på barnmorskemottagningen.
Här hittar du förlossningsavdelningar i hela Sverige.
Du kan ringatelefonnummer 1177om du inte vet vilken förlossningsavdelning du ska kontakta.
Utgå från dig själv
Det viktigaste är att du som ska föda utgår från dig själv och hur du känner dig. Du kan åka in för en kontroll om det känns jobbigt och du har svårt att slappna av. Du kan få åka hem igen om allt är bra och barnmorskan bedömer att det inte är dags.
Det här påverkar när du bör åka in
Det är flera saker som avgör när det är dags att åka in. Det här är sådant som har betydelse:
Hur ofta det kommer värkar och hur värkarna känns.
Om du som är gravid har fött barn tidigare eller inte.
Hur långt det är till förlossningsavdelningen.
Det har kommit fostervatten ur slidan.
Det kommerblodur slidan.
Det gör ont hela tiden, utan att det är vila mellan värkarna.
Om du som är gravid tidigare har fått särskilda råd av vårdpersonalen. Till exempel om du har en kronisk sjukdom.
Här kan du läsa mer omförlossningens olika faser.
Värkarna kan avgöra
Hur kraftiga värkarna är kan vara avgörande för om det är dags att ta sig till förlossningen. Det brukar vara tid att åka in om någon eller båda av följande punkter stämmer:
Värkarna är upp emot en minut långa. Det känns tydligt när de börjar och när de slutar.
Värkarna kommer regelbundet. De kommer med jämna mellanrum. Det kommer tre till fyra värkar inom tio minuter. Det är alltså två till tre minuter mellan värkarna.
Vattnet går - vattenavgång
Inne i livmodern är barnet omslutet av en hinna. Hen ligger nästan som i en påse eller ballong. I hinnan finns det fostervatten. När förlossningen kommer igång kan hinnan gå sönder. Då rinner fostervatten ut genom slidan. Det brukar kallas att vattnet går.Man får ofta komma in till förlossningen för en kontroll om vattnet går. Särskilt om vattnet är missfärgat och luktar illa. Då behöver man åka in till förlossningen direkt.
Man kan behöva åka in även om inte värkarna har startat. Sedan kan man få åka hem igen om allt är bra vid kontrollen. Förlossningen kansättas igångom värkarna inte har kommit igång inom ett par dagar efter att vattnet har gått.
Har du fött barn tidigare?
Ofta går en förlossning snabbare när du som är gravid har fött barn tidigare. Särskilt om du tidigare haft en snabb förlossning. Då kan det vara bra att åka in till förlossningen i god tid.
Hur långt har du att åka?
Man kan behöva åka in tidigare om det är långt till förlossningsavdelningen.
När får jag stanna?
På förlossningsavdelningen undersöker barnmorskan hur mycket livmodertappen har öppnat sig. Man brukar oftast få stanna om den har öppnat sig mer än tre till fyra centimeter.
Man kan behöva åka hem igen om barnmorskan bedömer att det är ett tag kvar innan barnet ska komma. Det är vanligt.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Texten finns översatt – Other languages
En lättläst version av denna text finns översatt till följande språk:
لعربية–arabic
English–engelska
Pусский–ryska
українська–ukrainska

Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Ring innan du åker in
Utgå från dig själv
Det här påverkar när du bör åka in
Värkarna kan avgöra
Vattnet går - vattenavgång
Har du fött barn tidigare?
Hur långt har du att åka?
När får jag stanna?
Påverka och delta i din vård
Texten finns översatt – Other languages
Mer på 1177.se
Förlossningsbrev
För många kan det kännas bra att planera förlossningen i förväg. Då kan det vara bra att skriva ett förlossningsbrev. I ett förlossningsbrev skriver du ner dina förväntningar till vårdpersonalen.
Ställningar att föda i
Alla förlossningar är olika, tar olika lång tid och kräver olika ställningar. Det kan vara svårt att veta i förväg vilken ställning som är bäst för dig. Ofta är det också skönt att byta ställning då och då för att inte trötta ut sig.
Förlossningsrädsla
Många känner oro inför en förlossning. Du som är gravid kanske är rädd för att förlora kontrollen, för smärtan eller för att barnet eller du själv ska skadas. En del är så rädda för förlossningen att det påverkar hela tillvaron. Det blir lättare att hantera rädslan om du funderar ut mer exakt vad du är rädd för.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.