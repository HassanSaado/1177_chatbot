Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Utslag och eksem
Lichen ruber planus
Lichen ruber planus
Lichen ruber planus är en hudsjukdom. Namnet betyder ungefär rött, platt utslag. Utslagen kommer oftast på händerna, handlederna, fotlederna eller underbenen, men kan även finnas i munnen och i underlivet. Oftast försvinner utslagen av sig själv. Sjukdomen är ofarlig och smittar inte.
När utslagen finns i munnen kallas de oral lichen planus, eller OLP. När utslagen finns i underlivet kallas de genital lichen.
Det är inte känt vad som orsakar sjukdomen. Sjukdomen kommer oftast hos personer mellan 30 och 60 år.
Symtom
Utslagen utvecklas under en eller några veckor. De kommer oftast på händerna, handlederna, fotlederna eller underbenen, men kan även finnas spridda över kroppen. Ibland kan de uppstå i ärr eller på hud som skadats.
Utslagen är små, upphöjda och platta knottror som kan flyta ihop till större fläckar. På underbenen kan de vara tjocka och fjällande. Utslagen kliar, oftast intensivt.
Utslagen kan vara rosalila, rödlila eller brunlila på en ljus hud. På en mörk hud är de mer gråbruna.
Utslag på slemhinnorna i munnen och underlivet ser ut som vita streck, nätmönster eller upphöjningar. Ibland blir det såriga röda hudförändringar. Slemhinnorna blir känsliga och det kan göra ont.
Utslagen brukar försvinna av sig själv inom ett till två år, men ibland kan de finnas kvar längre.
Vad kan jag göra själv?
Det är bra att försöka undvika sådant som gör att huden lättare reagerar med klåda. Det kan till exempel vara stress, kraftig värme eller stark sol.
Det är också viktigt att inte klia eftersom utslagen kan förvärras om huden skadas.
När och var ska jag söka vård?
Kontakta envårdcentralom du tror att du har sjukdomen på huden eller i underlivet. Vänta tills det blir vardag, om det är helg. Många mottagningar kan du kontakta genom attlogga in.
Om du har utslag i underlivet kan läkaren på vårdcentralen ge dig enremisstill en gynekolog eller hudläkare.
Om du har utslag i munnen kan du kontakta en tandläkare för att få hjälp.
Ring telefonnummer 1177 om du behöversjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökning
Läkaren undersöker utslagen genom att titta på dem. Ofta använder hen också ett dermatoskop. Det är ett instrument som består av ett förstoringsglas och en lampa. Ibland tar läkaren etthudprov, och då får dulokalbedövning.
Detsamma gäller om det är en tandläkare som gör undersökningen.
Behandling
Sjukdomen behandlas i första hand med kortison, som lindrar klåda, minskar utslagen och påskyndar läkningen.
Så här kan utslagen behandlas:
Utslag på huden och i underlivet behandlas med stark kortisonkräm. I underlivet behövs ofta flera månaders behandling.
Utslag i munnen behandlas med kortison i form av munhålegel.
Utbredda eller mycket besvärande utslag kan behandlas med kortisontabletter. Behandlingstiden beror ofta på behovet av att lindra klådan. Du kan få behandling med immunhämmande läkemedel om dina besvär inte lindras med kortison eller om de är långvariga. Dessa läkemedel brukar förskrivas av en läkare som är specialist på hudsjukdomar.
Med behandling brukar utslagen försvinna inom någon månad.
Komplikationer
Efter att utslagen har försvunnit kan ljus hud vara brunfärgad i några månader och mörk hud kan bli gråaktig. Ibland kan sjukdomen komma tillbaka.
Eftersom utslagen kliar mycket kan det vara svårt att låta bli att klia. Om du kliar på utslagen så att huden blir sårig kan det finnas risk för en infektion. Då blir huden varm, röd, svullen och gör ont.
Utslag i munnen och i underlivet går inte alltid över och du behöver få hjälp av en specialist.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.

Mer på 1177.se
Huden
Läkemedel för huden
Läkemedel som tas upp genom huden
Blåsor och sår i munnens slemhinna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Undersökning
Behandling
Komplikationer
Påverka och delta i din vård
Läs mer på 1177.se
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
Patientlagen
I patientlagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.