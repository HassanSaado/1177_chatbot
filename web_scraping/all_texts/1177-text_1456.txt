Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Abort - svenska lättläst
Abort
Abort betyder att avbryta en graviditet. Du som är gravid bestämmer själv om du vill göra abort. Det kallas för fri abort.
Rätten till abort finns beskriven i en särskild lag som heter abortlagen.
En längre version av texten kan du läsahär.
Boka en tid
Kontakta en abortmottagning om du funderar på abort.
Vårdpersonalen har tystnadsplikt. Det betyder att de inte får berätta för någon om ditt besök.
På abortmottagningen undersöker en barnmorska eller läkare hur länge du har varit gravid.
Ni pratar om vilket sätt att göra abort som är bäst för dig. Det finns medicinsk abort och kirurgisk abort. Medicinsk abort är det vanligaste sättet att göra abort.
Du får också hjälp med preventivmedel om det behövs.
Så går en medicinsk abort till
Du kommer till abortmottagningen. Där får du en tablett som startar aborten. Sedan får du gå hem. Du får med dig fler läkemedel hem.
En eller ett par dagar efter den första tabletten är det dags att ta tabletterna som du har fått med dig. Efter några timmar börjar du blöda. Oftast kommer det också klumpar av blod. Graviditeten stöts ut med blodet.
En del kan i stället få komma tillbaka till abortmottagningen och avsluta aborten där. Det kan till exempel vara om du har varit gravid i mer än 10 veckor.
Så går en kirurgisk abort till
Kirurgisk abort är en liten operation. Den görs på ett sjukhus.
Först blir du nersövd. Sedan för läkaren in en slang i slidan till livmodern och fostret sugs ut.
När du har vaknat får du stanna en stund på sjukhuset, innan du åker hem.
När går det att göra abort?
Du kan göra abort fram till och med den 18:e veckan i graviditeten.
När man räknar graviditetens veckor räknar man från senaste mensens första dag. Man räknar inte från dagen för befruktningen.
Abort efter vecka 18
Det kan gå att göra abort efter den 18:e veckan i graviditeten. Men då måste Socialstyrelsen ge tillstånd för aborten. En kurator på abortmottagningen hjälper dig att ansöka om aborten.
Så mår du efter aborten
Efter aborten kan det vara skönt att vila någon dag.
Det är vanligt att blöda efteråt och ha lite ont. I början är blödningen ungefär som en mens, eller lite mer. Efter några veckor slutar man blöda. Hur länge man blöder är olika.
En abort gör det inte svårare att bli gravid i framtiden. Den ökar inte heller risken för missfall i framtiden.
Samtalsstöd före och efter abort
Det kan kännas bra att prata med någon. Både före aborten och efteråt.
Du kan boka en tid för samtalsstöd på abortmottagningen.
När och var ska jag söka vård?
Det finns en risk för infektion i livmodern efter en abort.
Sök vård om något av detta stämmer på dig:
Du får feber över 38 grader.
Du får ont i nedre delen av magen.
Du har flytningar som luktar illa.
Kontakta abortmottagningen där du gjorde aborten. Om de inte kan ta emot dig, sök vård på en akutmottagning eller en gynekologisk akutmottagning.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra.De som svarar är sjuksköterskor. De pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Texten finns översatt - other languages
Texten finns översatt till följande språk:
لعربية– arabiska
English– engelska
فارسى– persiska
Pусский– ryskaSoomaali– somaliska
ትግርኛ– tigrinska
українська– ukrainska

Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Boka en tid
Så går en medicinsk abort till
Så går en kirurgisk abort till
När går det att göra abort?
Så mår du efter aborten
Samtalsstöd före och efter abort
När och var ska jag söka vård?
Ring och få råd på telefonnummer 1177
Texten finns översatt - other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.