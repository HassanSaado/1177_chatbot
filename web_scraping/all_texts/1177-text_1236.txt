Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Söka vård - andra språk
Vårdgaranti - svenska lättläst
Vårdgaranti
Det finns en gräns för hur länge du ska behöva vänta på att få vård. Om du har väntat för länge på en mottagning har du rätt att få vård på en annan mottagning. Det kallas vårdgaranti.
Vårdgarantin gäller bara på den vårdcentral som du har valt att tillhöra. Att välja en vårdcentral kallas att vara listad på en vårdcentral.
Vårdgarantin gäller också på en del andra mottagningar där du inte kan lista dig. Det kan till exempel vara en ungdomsmottagning, barnmorskemottagning eller barnavårdscentral.
Du kan läsa enlängre version av texten här.
Så fungerar vårdgarantin
Det här är dina rättigheter enligt vårdgarantin:
Du ska få kontakt med vårdcentralen där du är listad samma dag som du söker vård.
Du kan till exempel ringa eller besöka vårdcentralen. Många mottagningar erbjuder också videosamtal.
Personalen på vårdcentralen bestämmer om du ska få vård. Det ska ske inom tre dagar.
Beslutet kan tas av till exempel en läkare, sjuksköterska eller fysioterapeut.
Ibland behöver du vård på en specialistmottagning. Den du träffar på vårdcentralen skickar då en remiss dit. Remissen innehåller information om dina besvär.
Du ska få en tid inom 90 dagar om specialistmottagningen bestämmer att du ska få specialistvård. Det gäller på samma sätt om du söker själv, utan remiss från en läkare.
Du ska få behandling inom 90 dagar. Läkaren vid specialistmottagningen beslutar tillsammans med dig om du ska få en behandling. Det kan till exempel vara en operation.
En del regioner har kortare tider för att få vård.
Om du inte får vård inom vårdgarantin
I regionerna finns personer som kan svara på frågor om vårdgarantin. De kan till exempel heta vårdlotsar. Om du har väntat för länge på vård kan en vårdlots hjälpa dig att komma till en annan mottagning. Den kan finnas i en annan region än din egen.
Du kan inte själv välja mottagning om du vill använda dig av vårdgarantin.
Du kan tacka nej till vård på en annan mottagning. Då gäller inte vårdgarantin och du kan få vänta längre på vård.
Om du ångrar att du tackade nej
Kontakta mottagningen där du blev erbjuden vård om du ångrar att du tackade nej.
Vårdgarantin börjar räknas på nytt från det datum du meddelade att du ändrade dig.
Om du söker vård i en annan region
Skatteverket registrerar var du bor någonstans. Det kallas att vara folkbokförd. Vårdgarantin gäller bara där du är folkbokförd. Det är inte säkert att du får vård inom någon bestämd tid om du söker vård i en annan region.
Det är ditt behov av vård som avgör hur fort du får vård. Den som har störst behov får vård först. Det gäller oavsett var personen är folkbokförd.
Några regioner har särskilda avtal som gör att vårdgarantin kan gälla även i andra regioner. Fråga vårdpersonalen för att få veta om det är så i din region.
Du ska få information om vårdgarantin
Fråga om vårdgarantin på mottagningen där du väntar på att få vård. Du ska få information om hur vårdgarantin fungerar. Det är viktigt att du förstår hur dina val påverkar hur länge du får vänta på vård.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så fungerar vårdgarantin
Om du inte får vård inom vårdgarantin
Du ska få information om vårdgarantin
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.