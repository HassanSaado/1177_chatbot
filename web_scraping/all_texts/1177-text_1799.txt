Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Stresshantering och sömn
Avslappning för hela kroppen
Avslappning för hela kroppen
Det är lätt att vi spänner oss när vi är stressade, nedstämda eller oroliga för något. Du som har varit spänd en längre tid kan få svårt att slappna av bara av dig själv. De här övningarna hjälper dig att slappna av i hela kroppen.
Det är bra om du sitter eller ligger bekvämt när du gör övningarna.
De första gångerna du gör en övning är det bra om det är lugnt och tyst omkring dig. En del tycker också att det är lättare att slappna av till lugnande musik.
Det blir ofta lättare att slappna av när du har tränat en tid, även om du har ljud i bakgrunden.
Kort avslappningsövning
Det här är en övning som du kan göra när du ligger eller sitter. Det tar två minuter att göra hela övningen en gång.
Ligg gärna ner på rygg på en mjuk matta, eller sitt bekvämt. Luta dig tillbaka om du sitter. Blunda om det känns bra för dig.
Ta ett par djupa andetag genom näsan och låt musklerna i magen slappna av.
Spänn hela kroppen samtidigt. Spänn från tårna till ansiktet, och lyft huvudet, benen och armarna ett par millimeter från golvet, men inte högre. Håll andan.
Håll kvar spänningen och fortsätt att hålla andan i tio till femton sekunder, eller längre om det känns bekvämt.
Andas ut och låt kroppen sjunka ner mot mattan. Ligg kvar en stund och låt andningen bli som vanligt. Känn att fötterna faller lite åt sidan. Känn att hela kroppen slappnar av.
Gör om övningen några gånger.
Film: Kort avslappningsövning på 2 minuter

Lite längre avslappningsövning
Det här är en övning som du kan göra när du ligger eller sitter. Det tar tre minuter att göra hela övningen en gång.
Ligg gärna ner på rygg på en mjuk matta, eller sitt bekvämt.
Ta ett par djupa andetag genom näsan och låt musklerna i magen slappna av.
Rikta uppmärksamheten mot dina fötter. Känn hur de vilar mot underlaget.
Gå därefter igenom hela kroppen och notera kontakten med underlaget.
Uppmärksamma dina underben, knäna, baksidan av låren, höfterna, ryggen, händerna, armarna, armbågarna, axlarna och bakhuvudet.
Spänn höger hand och håll andan. Spänn i fem till tio sekunder.
Andas ut och låt handen slappna av. Notera skillnaden mellan spänning och avspänning.
Fortsätt sedan med vänster hand. Håll andan i fem till tio sekunder. För att sedan andas ut och slappna av. Notera skillnaden mellan spänning och avspänning.
Fortsätt med höger arm, vänster arm, höger fot, vänster fot, höger ben, vänster ben, stjärten, magen, axlarna, ansiktet, käkarna. Du kan ta en paus då och då och bara andas ut och in genom näsan ett par gånger.
Avsluta med att ännu en gång notera hur din kropp vilar mot underlaget.
Film: Lite längre avslappningsövning på 3 minuter

Längre avslappningsövningar
Här finns två längre avslappningsövningar som hjälper dig att slappna av i hela kroppen. Den ena kan du göra när du sitter. Den är sju minuter lång. Den andra kan du göra när du ligger. Den är femton minuter lång.
Film: Sittande avslappningsövning på sju minuter

Film: Liggande avslappningsövning på 15 minuter

Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Kort avslappningsövning
Lite längre avslappningsövning
Längre avslappningsövningar
Mer på 1177.se
Avslappning för axlarna
Den här avslappningsövningen för axlarna kan kännas bra om du är stressad eller känner dig stel. Du kan välja om du vill sitta eller stå när du gör övningen. Du kan du göra övningen i kombination med andra avslappningsövningar om du vill.
Avslappning för nacken
Den här avslappningsövningen för nacken kan kännas bra om du är stressad eller känner dig stel. Du kan välja om du vill sitta eller stå när du gör övningen. Du kan göra övningen i kombination med andra avslappningsövningar om du vill.
Avslappning genom andning
Du som känner dig stressad kan pröva att göra andningsövningar för att slappna av. Du kan öva avslappning på många olika platser, till exempel när du åker buss, när du är i ett väntrum, på din skola eller arbetsplats. Du kan också öva avslappning när du ligger ner.
Sömnen är viktig för hälsan
Sömn behövs för att din kropp och din hjärna ska få återhämta sig och bearbeta intryck. När du sover på natten klarar du lättare av stress och påfrestningar under dagen. En god sömnhälsa kan också minska risken för sjukdomar.
Film: Träna hemma - kort version
Den här filmen visar hur du kan komma igång med styrketräning på ett enkelt sätt. Filmen gör det lätt att träna hemma om du inte har tid eller möjlighet att gå till en träningslokal.
Film: Träna hemma - lång version
Den här filmen visar hur du kan komma igång med styrketräning på ett enkelt sätt. Filmen gör det lätt att träna hemma om du inte har tid eller möjlighet att gå till en träningslokal.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.