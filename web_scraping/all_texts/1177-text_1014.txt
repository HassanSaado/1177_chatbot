Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Lagar och bestämmelser
Lagar i vården
Abortlagen
Abortlagen
Abortlagen ger dig som är gravid rätt att avbryta graviditeten. Aborträtten gäller för alla som är gravida i Sverige, även för dig som inte är svensk medborgare eller inte är bosatt i Sverige. Du behöver inte tala om varför du vill göra en abort och du ska inte bli ifrågasatt i ditt beslut.
Du kan läsa mer om hur en abort går till i texten omabort.
Fri abort till och med vecka 18
Du som är gravid har rätt att själv bestämma om du vill göra abort om det inte har gått mer än 18 graviditetsveckor. Det vill säga till och med 18 hela veckor och noll dagar in i graviditeten.
Särskilt tillstånd efter vecka 18
Efter den 18:e graviditetsveckan behöver du tillstånd av Rättsliga rådet vid Socialstyrelsen för att få göra abort. Då måste det finnas särskilda skäl till aborten.
Exempel på skäl kan vara att du har problem med alkohol eller droger, att du mår psykiskt dåligt eller att fostret har någon skada eller missbildning. Ålder kan också vara ett särskilt skäl.
Socialstyrelsen får inte ge tillstånd till abort om fostret kan överleva utanför den gravidas kropp. Därför räknas 21 hela veckor och sex dagar in i graviditeten som sista dagen för abort.
Vilka får utföra abort?
Abort får endast göras av läkare. Aborter kan också göras av barnmorskor eller sjuksköterskor med särskild utbildning och som har fått det i uppdrag. Men det är alltid en läkare som är ansvarig för aborten.
Aborter ska påbörjas eller utföras på sjukhus eller annan vårdinrättning som IVO har godkänt.
Du har rätt till stödsamtal
Enligt abortlagen ska du erbjudas stödsamtal med en kurator eller psykolog innan aborten. Det gäller oavsett hur länge du varit gravid. Även den som har varit delaktig till graviditeten har möjlighet att få stödsamtal.
Du har också rätt till stödsamtal efter en abort. Det kan du få även om det har gått en längre tid sedan aborten. Det är den mottagning där du gjorde abort som har ansvar för att du erbjuds samtal.
Påverka och delta i din vård
För att du ska kunna vara delaktig i din vård och behandling är det viktigt att duförstår informationendu fårav vårdpersonalen. Ställ frågor om du inte förstår.
Du har möjlighet att fåhjälp aventolk om du inte pratar svenska. Du har också möjlighet att fåhjälpaven tolk om du har en hörselnedsättning.
Läs mer
Läs abortlagen på riksdagens webbplats
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Fri abort till och med vecka 18
Särskilt tillstånd efter vecka 18
Vilka får utföra abort?
Du har rätt till stödsamtal
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.