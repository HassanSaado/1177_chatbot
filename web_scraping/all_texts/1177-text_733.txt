Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Hårbotten och hårsäckar
Hårsäcksinflammation
Hårsäcksinflammation
Varje hårstrå på huden sitter i en hårsäck. En hårsäck kan bli inflammerad om det kommer in bakterier eller svamp, till exempel när du rakar dig. En hårsäcksinflammation brukar gå över av sig själv.
Att få en inflammation i en hårsäck är mycket vanligt. Det kallas också för follikulit.
Vad beror hårsäcksinflammation på?
När det finns skador i huden kan bakterier och svamp ta sig in i hårsäckarna. Där kan de orsaka en inflammation. Skadorna kan uppstå när du till exempel rakar eller vaxar dig. Andra orsaker till skador i huden kan vara kläder som skaver, eller vissa eksem. Risken är störst när huden är varm och fuktig.
Symtom
Hårsäcksinflammationer visar sig som små utslag. De ser ut som finnar eller kvisslor, med ett hårstrå mitt i utslaget. Ibland kan hårstrået vara svårt att se. Utslagen brukar klia.
Du kan få en eller flera hårsäcksinflammationer på kroppen, ofta på följande ställen:
armarna
benen
underlivet
ryggen
bröstet
axlarna.
Kan leda till en djupare inflammation
Oftast är inflammationen ytlig, men ibland kan den sprida sig djupare ner under huden. Då kan området i huden bli varmt, svullet och ömt. Inflammationen kan även leda till en böld.
Vad kan jag göra själv?
Du som har mycket besvär behöver undvika att raka eller vaxa dig under en period. Undvik också att ha på dig åtsittande kläder som skaver på huden.
Använd receptfria läkemedel
Badda utslagen med klorhexidinlösning för huden. Klorhexidin motverkar bakterier och finns att köpa receptfritt på apoteket. Du kan använda lösningen en till två gånger om dagen under två veckor.
Smörj gärna med en kräm som innehåller propylenglykol. Det är ett ämne som kan minska risken för att få en hårsäcksinflammation. Du kan köpa en sådan kräm receptfritt på apotek.
Undvik besvär efter rakning
Så här kan du göra för att undvika eller lindra besvär när du rakar dig:
Undvik engångshyvlar. De hyvlar ofta för djupt.
Tryck hyveln lätt mot huden.
Raka på fuktig hud.
Rengör hyveln noggrant efter att du har använt den.
Smörj in huden med en oparfymerad, fuktgivande kräm efter rakning.
Använd en vass rakhyvel när du rakar dig i underlivet. Använd rikligt med rakskum eller rakgel.
När och var ska jag söka vård?
De flesta behöver inte söka vård eftersom en hårsäcksinflammation ofta går över av sig själv.
Kontakta envårdcentralom du har symtom och besvären inte försvinner inom två till tre veckor, eller om inflammationen blir djupare och gör mer och mer ont.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Ibland går inte besvären över av sig själv. Då kan du behöva få behandling för den svamp eller bakterie som orsakar inflammationen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Mer på 1177.se
Huden
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad beror hårsäcksinflammation på?
Symtom
Vad kan jag göra själv?
När och var ska jag söka vård?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.