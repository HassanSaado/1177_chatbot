Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Vävnadsprov från njuren - njurbiopsi
Vävnadsprov från njuren - njurbiopsi
Vävnadsprov från njuren innebär att en läkare tar en mycket liten bit av njuren med en nål. Provet undersöks sedan i mikroskop. Du får bedövning innan provet tas.
Den här texten gäller främst dig som är vuxen och vaken när provet tas. Ett barn som ska lämna prov blir oftast sövd med hjälp av läkemedel, så kalladnarkos.
Vävnadsprov frånnjurenär samma sak som njurbiopsi.
Förberedelser
Provtagningen görs på sjukhus.
Du behöver sluta med vissa läkemedel några dagar innan provtagningen. Det gäller om du behandlas medblodförtunnande läkemedeleller läkemedel som påverkar hurblodplättarnafungerar. Du får information om detta av din läkare. Du kan ta dina andra läkemedel som du brukar.
Läkaren kan förklara allt som ska hända om du är orolig. Det kan kännas lugnande.
Så går undersökningen till
Du ligger ner på en säng eller brits under undersökningen.
Du får en plastslang insatt i ett blodkärl
Först får du en så kalladvenkateteri armvecket eller ovanpå handen. Det är en tunn plastslang plastslang som sätts in i ett blodkärl. Det är för att du ska kunna få läkemedel om det behövs.
Du undersöks med ultraljud
Läkaren undersöker dina njurar medultraljud. Bilderna från ultraljudet förs över till en datorskärm. På så sätt kan läkaren granska resultatet direkt och bestämma var provet ska tas.
Det gör inte ont att bli undersökt med ultraljud.
Du får bedövning innan provet tas
Du fårlokalbedövningi huden där provet ska tas. Läkaren ger bedövningsmedlet med en spruta. Det kan göra lite ont men det går fort över.
När huden har blivit bedövad för läkaren in en tunn nål genom huden in i ena njuren. När nålen dras ut följer en mycket liten bit från njuren med.
Själva provtagningen tar några minuter. Hela undersökningen är klar efter cirka 30 minuter.
Kan kännas olika
En del tycker att provtagningen känns mindre än ett vanligt blodprov i fingret, andra tycker inte att det gör ont alls. En del tycker att det är obehagligt när nålen förs in.
Så mår du efteråt
De flesta mår som vanligt efteråt. Du behöver oftast vara kvar på sjukhuset till nästa dag. Det beror på att det finns en liten risk för att det kan börja blöda i området där provet har tagits.
Du bör inte idrotta eller anstränga dig fysiskt under två veckor efter undersökningen.
När får jag svar?
Provet analyseras med ett mikroskop i ett laboratorium. Svaret skickas till den läkare som har skrivitremissenför provtagningen. Läkaren lämnar svaret till dig inom ett par veckor.
Det kan vara bra att fråga när och hur du får svaret på provet eftersom olika mottagningar kan ha olika rutiner.
Komplikationer
Det är ovanligt att få en komplikation efter en njurbiopsi. I enstaka fall kan det uppstå en blödning i njuren. Det slutar oftast blöda av sig själv.
Påverka och delta i din vård
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens ålder och mognad.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Så mår du efteråt
När får jag svar?
Komplikationer
Påverka och delta i din vård
Mer på 1177.se
Remiss
Ibland kan du behöva få vård på en annan mottagning än den du först hade kontakt med. Då kan du behöva en remiss.
Venkateter i armen eller handen
Genom en liten böjlig plastslang på handen eller armen kan man få medicin och dropp direkt i blodet. Den kallas för venkateter eller nål.
Ultraljudsundersökning
En ultraljudsundersökning kan användas för att ta reda på vilken sjukdom du har eller för att se hur en behandling har fungerat. En ultraljudsundersökning kan också användas vid cellprovtagning och vävnadsprovtagning och vid olika operationer.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.