Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Att få recept och att köpa läkemedel
Risker med att köpa läkemedel på nätet
Risker med att köpa läkemedel på nätet
Det finns många webbplatser som säljer läkemedel. Men alla webbplatser är inte godkända, och får därför inte sälja läkemedel. Handla bara från webbplatser som är godkända.
Att köpa läkemedel från webbplatser som inte är godkända kan innebära stora risker. Du kan få förfalskade läkemedel som kan innehålla felaktiga doser av det verksamma ämnet eller rent av giftiga ämnen.
Symboler visar att webbplatsen är godkänd
Det finns två symboler som visar att webbplatsen har tillstånd att få sälja läkemedel, Sveriges symbol och EU:s symbol. Båda symbolerna godkänns av Läkemedelsverket.
Sveriges symbol för apotek
Symbolen gäller i Sverige och visar att apoteket har tillstånd att sälja läkemedel. Symbolen används både av apotek som finns på nätet och fysiska apotek.
EU:s symbol för godkända webbplatser
Denna symbol används av webbplatser inom EU som har tillstånd att sälja läkemedel. Symbolen ser likadan ut i hela EU.
Du kan klicka på symbolen när du är inne på en svensk webbplats som du vill handla från. Då kommer du till Läkemedelsverkets webbplats, till en lista med alla webbplatser som har anmält webbhandel. Leta upp webbplatsen som du hade tänkt handla från. När du klickar på webbplatsens länk ska du komma tillbaka till webbplatsen, alltså där du startade.
Risker med att köpa från webbplatser utan tillstånd
Du kan få förfalskade läkemedel om du köper dem från en webbplats som inte är godkänd. Förfalskade läkemedel ser oftast ut som de riktiga, både själva läkemedlet och förpackningen.
Du kan skadas av förfalskade läkemedel
Du vet inte vad du får i dig om du använder förfalskade läkemedel. Därför går det inte heller att veta hur du kommer att reagera på dem. Det kan vara mycket farligt att använda förfalskade läkemedel.
Förfalskade läkemedel har aldrig kontrollerats, varken när det gäller innehåll eller hygien vid tillverkningen.
Följande kan hända om du använder förfalskade läkemedel:
Läkemedlet kan innehålla för lite av det verksamma ämnet. Det gör att läkemedlet har liten eller ingen nytta och du kan till exempel fortsätta att ha symtom.
Läkemedlet kan innehålla för mycket av det verksamma ämnet. Du kan då få biverkningar som ibland kan bli allvarliga.
Läkemedlet kan innehålla något helt annat ämne, till exempel ett annat verksamt ämne eller tegeldamm, sågspån, bläck, färg eller golvpolish. Det kan göra att du blir mycket sjuk. Du kan också få skador som inte går över.
Det kan vara svårare för sjukvården att ge dig rätt vård om du blir sjuk, eftersom de inte vet vad du har fått i dig.
Det finns inga garantier när du köper läkemedel från webbplatser utan tillstånd. Du kan inte få ersättning frånLäkemedelsförsäkringenom du skadas av läkemedel som sålts olagligt.
Kosttillskott och hälsopreparat kan innehålla annat
Vissa hälsopreparat och kosttillskott som säljs på nätet kallas ibland för naturliga produkter, för att det ska låta som att de är säkra att använda. Men även dessa produkter kan skada dig, eftersom de kan innehålla andra ämnen än vad som står på webbplatsen eller på förpackningen.
Det är olagligt att köpa vissa läkemedel utan recept
Köp aldrig narkotikaklassade läkemedel eller dopningsklassade läkemedel utan recept. Det är olagligt och du kan bli dömd för narkotikabrott om du köper sådana läkemedel utan recept.
Sömnmedel, lugnande medel och vissa smärtstillande läkemedel är exempel på läkemedel som är narkotikaklassade.
Känn igen en webbplats som säljer förfalskade läkemedel
Webbplatser som säljer förfalskade läkemedel kan se mycket professionella ut. Men det finns några saker som kan visa att det är en webbplats som inte har tillstånd att sälja läkemedel:
Webbplatsen saknar EU:s eller Sveriges symbol som visar att de får sälja läkemedel.
Webbplatsen säljer receptbelagda läkemedel utan att du behöver ha recept.
Webbplatsen saknar kontaktuppgifter.
I olika sociala medier kan det ibland finnas personer som säger att de är experter på läkemedel. En del av dessa kan sedan rekommendera en särskild webbplats för att köpa läkemedel. Ofta är det falska försäljare som vill sälja förfalskade läkemedel.
Viktigt att ha kontakt med läkare eller annan sjukvårdspersonal
Du behöver ha ett recept för att köpa receptbelagda läkemedel. För att få receptet måste du ha kontakt med en läkare eller annan sjukvårdspersonal som har rätt att skriva ut läkemedel. Hen ser till att du får rätt läkemedel i rätt dos.
De webbplatser som säljer läkemedel olagligt har ofta bilder på personer klädda som läkare. Men du har inte kontakt med en läkare, du fyller bara i ett formulär. Du behöver inte något recept. Ingen ordentlig kontroll görs av ålder och det är ingen som ser till att du får rätt läkemedel i rätt dos.
PåLäkemedelverkets webbplats kan du tipsa om olaglig försäljning av läkemedel.
Mer på andra webbplatser
Läkemedelverket – Köpa medicin på nätet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symboler visar att webbplatsen är godkänd
Risker med att köpa från webbplatser utan tillstånd
Känn igen en webbplats som säljer förfalskade läkemedel
Viktigt att ha kontakt med läkare eller annan sjukvårdspersonal
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.