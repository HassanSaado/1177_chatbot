Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Tobak och alkohol
Alkohol
Så påverkas kroppen av alkohol
Så påverkas kroppen av alkohol
Alkohol påverkar alltid kroppen negativt, även om du bara dricker lite. Du kan få sjukdomar och skador i hela kroppen av alkohol. Alkohol kan också göra så att andra sjukdomar blir värre. Hur mycket man kan dricka innan kroppen ska skadas är olika. Det finns bra hjälp att få om du vill ha hjälp att dricka mindre.
Det finns över 200 sjukdomar och hälsoproblem som kan orsakas av alkohol eller bli värre av alkohol. De vanligaste finns i dessa kategorier:
hjärtsjukdomar ochhögt blodtryck
sjukdomar ilevern
psykiska sjukdomar
cancer
sjukdomar i magen och tarmarna
sjukdomar ibukspottkörteln
hudsjukdomar
nervskador
sjukdomar i musklerna, lederna och skelettet
sjukdomar och besvär medmunnen och tänderna.
Det finns också en mängd komplikationer och följdsjukdomar som du kan få av att dricka alkohol.
Dessutom kan berusning göra så att du råkar ut för olyckor eller försätter dig i besvärliga eller våldsamma situationer.
Alkohol kan också påverka sexlivet och möjligheterna till graviditet. Alkohol påverkar fostret om du dricker när du är gravid.
Hur mycket alkohol kan jag dricka?
Det finns en uppfattning att lite alkohol inte gör något, eller att det till och med kan vara bra. Så är det inte. Alkohol påverkar alltid kroppen negativt, även om du bara dricker lite.Dricker du små mängder är risken lägre. Risken ökar ju mer du dricker.Det är inte bara personer som har ettalkoholberoendeeller som dricker mycket alkohol som riskerar sjukdom. De flesta som får en sjukdom som har koppling till alkohol är inte alkoholberoende.
Vad händer i kroppen?
När du dricker alkohol kommer den ner i magsäcken och sedan till tarmarna och levern. Där finns det särskilda enzymer som kan bryta ner alkoholen. Kroppen kan bara bryta ner små mängder alkohol åt gången. Det kroppen inte hinner bryta ner passerar ut i blodet.
Hur mycket enzymer man har och hur effektivt man kan bryta ner alkohol är olika från person till person.
När kroppen bryter ner alkoholen bildas det skadliga ämnen. Ett sådant ämne är acetaldehyd. Acetaldehyd kan skada cellerna. En stor del av alkoholens negativa effekter beror på acetaldehyd.
När du dricker alkohol utsätts kroppen för så kallad oxidativ stress. Då skapas giftiga syreföreningar i kroppen. Det påverkar både cellerna och immunsystemet.
Alkohol och ålder
Alkohol påverkar kroppen olika beroende på hur gammal du är. Det är mer skadligt för yngre och äldre personer att dricka alkohol.Barn och unga tål alkohol sämre. Det beror bland annat på att hjärnan inte har utvecklats färdigt förrän vid ungefär 25 års ålder.
Även äldre tål alkohol sämre. Det beror på att kroppen förändras när du blir äldre och det finns mindre vätska i kroppen. Samma mängd alkohol som du druckit tidigare i livet ger högre promille och du påverkas kraftigare.
Många äldre tar också läkemedel som inte passar bra att ta tillsammans med alkohol. Med äldre brukar man mena personer över 65 år.
Hjärt-kärlsjukdomar
Det är vanligt att fåhögt blodtryckav att dricka alkohol. Blodtrycket kan sjunka till en bra nivå igen om du minskar mängden alkohol eller slutar dricka.
Alkohol påverkar hjärtat och kan leda tillhjärtsvikt. Alkohol är också en vanlig orsak till att hjärtats rytm blir påverkad. Det är en vanlig orsak tillförmaksflimmer.
Vid hög konsumtion av alkohol ökar också risken förhjärtinfarktochstroke.
Sjukdomar i levern
Levern är ett organ som renar blodet och skyddar kroppen från skadliga ämnen när vi äter eller dricker. Alkohol är ett skadligt ämne som påverkar levern.
Det här är sjukdomar i levern som du kan få av att dricka alkohol:
fettlever
leverinflammation, även kallat hepatit
levercirros
levercancer.
Psykiska sjukdomar och hjärnan
Alkohol påverkar hjärnan på många sätt. Alkohol påverkar bland annat ditt tänkande, ditt minne, hur du mår och hur du kontrollerar dina muskler.
Alkohol kan leda till en ökad nivå av ämnet dopamin i hjärnan. Det påverkar humöret. Många känner att de blir glada och lugna av alkohol när de dricker.
Men alkohol ger inte bara bra känslor. När berusningen går över kan du känna oro och stress. Du kan också få svårt att sova.
Alkohol ökar risken för många psykiska sjukdomar. Alkohol kan också påverka behandlingen av en psykisk sjukdom på ett negativt sätt.
Det här är exempel på sjukdomar och besvär som påverkas negativt av alkohol:
ångest
depression
bipolär sjukdom
psykoser
sömnstörningar
demens.
Omkring hälften av allasjälvmordi Sverige har ett samband med alkohol. I många fall har personen endepression.
När du har druckit mycket alkohol under en tid kan hjärnan bli skadad. Studier har visat att hjärnan krymper av alkohol. Skadorna brukar läka om man slutar dricka alkohol.
Du kan få problem med minnet. Av sådant som du själv kan påverka är alkohol den vanligaste orsaken tilldemens.
Det här är andra psykiska sjukdomar som du kan få om du dricker mycket alkohol under lång tid:
Delirium tremens. Sjukdomen ger svåra abstinensbesvär när du slutar dricka alkohol. Den är mycket allvarlig och du behöver få vård på sjukhus.
Alkoholhallucinos. Sjukdomen ger hallucinationer, det vill säga att du kan höra ljud eller se saker som inte finns i verkligheten.
Cancer
Alkohol skadar cellerna och hur de fungerar. Det ökar risken förcancer. Alkohol påverkar också könshormonerna, vilket ökar risken för bröstcancer och prostatacancer.Det här är cancerformer som har ett klart samband med alkohol:
cancer i munnen eller svalget
levercancer
tjocktarmscancer och ändtarmscancer
bröstcancer.
Magen och tarmarna
När du dricker alkohol passerar den först munnen och matstrupen och sedan magen och tarmarna. Alla organ som alkoholen passerar påverkas negativt. Du kan bland annat få ont i magen,halsbränna, illamående, kräkningar och diarré av alkohol.
Bukspottkörteln
Bukspottkörteln är ett organ som behövs för matsmältningen.
Alkohol kan göra så attbukspottkörteln blir inflammerad.
Alkohol ökar risken för att fådiabetes. Du som har diabetes kan bli sämre av alkohol.
Huden
Alkohol gör att blodkärlen vidgas. Därför kan huden i ansiktet blir rödflammig. Alkohol kan också ge infektioner i huden.Eksem,psoriasis,akne,rosaceaoch andra hudsjukdomar kan bli sämre av alkohol.
Musklerna, lederna och skelettet
Alkohol kan skada alla muskler i kroppen. Det finns flera sjukdomar och besvär i muskler, leder och skelett som påverkas av alkohol. Till exempelbenskörhetochgikt.
Munnen och tänderna
Alkohol påverkar dina tänder. Du får lättarehål,tandlossningoch inflammationer i tandköttet och tungan.
Fertilitet och graviditet
Alkohol kan göra det svårare att få till en graviditet. Bådemän och kvinnorpåverkas. Alkohol kan orsakaofrivillig barnlöshet. Alkohol påverkar också kvaliteten på spermierna. Det kan leda till fosterskador och kan påverka barnets utveckling.
Fostret i magen kan skadas om du drickeralkohol när du är gravid.
Sexliv
Alkohol påverkar hormonerna och hur du fungerar sexuellt. Nerverna som styr könsorganen fungerar sämre. Slemhinnorna blir torrare och det blir svårare att få orgasm.
Det kan vara svårt attfå ståndoch du kanfå tidig utlösningom du dricker alkohol.
Hur gör jag för att sluta dricka eller dricka mindre?
Det går att ändra alkoholvanor oavsett hur mycket du dricker. Det viktiga är att du själv vill ha en förändring. Många ändrar vanor utan hjälp, men en del behöver hjälp eller behandling.
Här kan du läsa mer om hjälp och stöd vid alkoholproblem:
Så kan du ändra dina alkoholvanor
Här kan du få hjälp mot alkoholproblem
Behandling och stöd vid alkoholproblem
Alkoholberoende
Läkemedel vid alkoholberoende
Alkohol och graviditet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur mycket alkohol kan jag dricka?
Vad händer i kroppen?
Alkohol och ålder
Hjärt-kärlsjukdomar
Sjukdomar i levern
Psykiska sjukdomar och hjärnan
Cancer
Magen och tarmarna
Bukspottkörteln
Huden
Musklerna, lederna och skelettet
Munnen och tänderna
Fertilitet och graviditet
Sexliv
Hur gör jag för att sluta dricka eller dricka mindre?
mer på 1177.se och andra webbplatser
När du loggar in på 1177.se
Med e-tjänsterna på 1177.se kan du se personlig vårdinformation och kontakta vården på ett säkert sätt. Här kan du läsa mer om de olika e-tjänsterna.
Minska risken för cancer
Risken för cancer påverkas av saker som du själv kan göra något åt. Råd och svar om livsstil och cancer finns på webbplatsen för cancerforskning hos WHO, Världshälsoorganisationen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.