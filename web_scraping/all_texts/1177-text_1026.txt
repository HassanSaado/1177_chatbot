Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Kostnader och ersättningar
Kostnader och ersättningar inom tandvård
Tandvård till fast pris – abonnemangstandvård
Tandvård till fast pris – abonnemangstandvård
Abonnemangstandvård är ett sätt att fördela sina tandvårdskostnader över tre år. Ett sådant avtal gör du oftast med Folktandvården som kallar det för Frisktandvårdsavtal. Det är inte så vanligt att privata tandläkare har abonnemangstandvård.
Månadskostnaden för abonnemangstandvård beror på hur friska och välskötta tänder du har. Hur mycket du får betala i avgift varierar också mellan Folktandvården i olika regioner.
Tandundersökning avgör vad du får betala
Tandläkaren undersöker först dina tänder för att uppskatta vilket behov av tandvård du har. Inte förrän du har fått den behandling som tandläkaren tycker att du behöver kan du erbjudas ett tandvårdsavtal. Månadsavgiften som du då ska betala ska täcka de behandlingar som hen tror att du kommer att behöva under tre år framåt.
Om du sedan behöver en behandling som ingår i avtalet har du redan betalat den via avgiften. Det kan till exempel vara en tandlagning.
Ju bättre hälsan i munnen är, desto mindre är risken att du behöver tandvård och då blir avgiften lägre.
Abonnemangstandvård brukar täcka de vanligaste undersökningarna och behandlingarna, till exempel lagning av hål eller en ny fyllning när den gamla har gått sönder.
Alla behandlingar ingår inte
Vad som ingår i abonnemangstandvård kan variera. Det här ingår i avtalet hos Folktandvården:
Akut tandvård.
Undersökningar.
Råd om vad du kan göra för att förbättra hälsan i munnen, till exempel hur du rengör tänderna och vilken mat och dryck du ska undvika.
Behandling av karies, tandlossning och andra sjukdomar i munnen.
Ta bort en tand, rotfyllningar och bettskena.
Lagningar och enstaka kronor.
I abonnemangstandvård ingår till exempel inte det här:
Ersätta förlorade tänder med tandimplantat, brokonstruktioner och proteser.
Tandreglering, till exempel tandställning.
Tandblekning.
Förskönande tandvård, till exempel ett tandsmycke.
Tandvård som du kan behöva efter en olycka eller en arbetsskada ingår inte i abonnemangstandvård. Det är bra att ha en försäkring som täcker den typen av utgifter för tandvård.
Avgiften kan variera genom åren
Efter tre år erbjuds du ett nytt avtal med ett nytt pris baserat på den senast utförda undersökningen. Avgiften kan höjas eller sänkas beroende på vad som har hänt med tänderna sedan förra avtalsperioden.
Om du till exempel harmuntorrhetbedöms det som en större risk för att du kommer att behöva tandvård. Då kan avgiften höjas.
Om du har abonnemangstandvård och har rätt tillsärskilt tandvårdsbidragkan det användas som del i betalningen för avtalet.
Akut tandvård överallt i landet
Om du behöver akut tandvård gäller ditt avtal om abonnemangstandvård i första hand hos Folktandvården i hela Sverige, till exempel på en resa. Finns inte Folktandvården på den orten kan du ändå få akut tandvård, men av någon annan vårdgivare.
Du tar med dig abonnemangsavtalet till Folktandvården om du flyttar till en ny ort.
Stöd för en del behandlingar
Om du har ett avtal om abonnemangstandvård kan du kan inte använda det vanligatandvårdsstödetriktigt på samma sätt som den som betalar för varje gång. Högkostnadsskyddet gäller inte för de behandlingar som ingår i avtalet om abonnemangstandvård. Det betyder också att avgiften inte ingår i högkostnadsskyddet.
Om du däremot får en behandling som inte ingår i avtalet om abonnemangstandvård kan kostnaderna för behandlingen ingå ihögkostnadsskyddet.
Tandvårdsbidraget på 300 kronor eller 600 kronor per år kan du däremot använda till att betala ditt avtal med.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Tandundersökning avgör vad du får betala
Alla behandlingar ingår inte
Avgiften kan variera genom åren
Akut tandvård överallt i landet
Stöd för en del behandlingar
Läs mer på 1177.se
Tandvård när du är över 23 år - statligt tandvårdsstöd
Till det år du fyller 24 år är tandvård utan kostnad. Det år du fyller 24 år börjar du betala för din tandvård i nästan alla regioner, men då får du ett statligt tandvårdsstöd.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.