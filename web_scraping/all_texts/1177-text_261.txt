Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad är prurigo nodularis?
Vad är prurigo nodularis?
Fråga
Jag undrar vad prurigo nodularis är? Finns det någon behandling?
Svar
Prurigo nodularis är en hudsjukdom som innebär att du får kliande knölar i huden. Prurigo står för klåda och nodularis för knöl. Sjukdomen orsakas av att du har kliat intensivt på huden under lång tid. Det är ofta inte helt klart vad som utlöser klådan. Ibland kan det bero på något av följande:
andra hudbesvär med klåda, framför allt eksem
oro och nedstämdhet
andra sjukdomar, till exempel diabetes, leversjukdomar eller njursjukdomar.
Kliandet leder till mer klåda
Prurigo nodularis brukar sitta på armar, axlar och ben. Ibland finns det bara några få knölar, ibland många. Knölarna brukar vara fasta och sönderrivna. Ofta finns vita små ärr efter gamla knölar i närheten.
Klådan är intensiv och sitter en bit ner i huden. Kliandet gör att huden blir tjockare och leder till ännu mer klåda. Du kan klia så mycket att det börjar göra ont.
Klådan kan vara borta länge, men återkomma plötsligt om något utlöser den. Det kan till exempel vara kläder som skaver.
När och var ska jag söka vård?
Kontakta en vårdcentral om du har besvär med mycket klåda. Du kan få en remiss till en hudläkare, psykolog eller kurator om det behövs.
Ring telefonnummer 1177 om du vill ha sjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling för att minska klådan
Det viktigaste för att bli av med besvären är att sluta klia. Det kan vara svårt, eftersom klådan är intensiv.
Det här är exempel på vilken behandling du kan få:
kortisonkräm för att minska klådan.
sprutor med kortison.
läkemedel med antihistamin
antidepressiva läkemedel
medicinsk ljusbehandling
samtalsterapi.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.