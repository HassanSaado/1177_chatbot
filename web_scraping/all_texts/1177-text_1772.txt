Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Njurar och urinvägar
Blåssten
Blåssten
Blåssten kan bildas om det finns urin kvar i urinblåsan efter att du har kissat. Blåssten kan göra att du blir kissnödig oftare än vanligt. Ibland blir det svårare att tömma blåsan. Du får behandling om stenarna är stora och ger besvär.
Blåssten bildas av små kristaller iurinblåsansom klumpar ihop sig till stenar. Du kan ha blåssten i flera år utan att märka det.
Det är vanligare att få blåssten om du har svårt att tömma urinblåsan. Det kan till exempel vara om du harförstorad prostata,framfalleller om du använderkateter i urinblåsan.
Symtom
Vid blåssten är det vanligt att ha ett eller flera av de här besvären:
Urinstrålen kan vara ojämn när du kissar, den kan bli svagare eller upphöra helt ibland.
Du får vänta en stund innan flödet kommer igång när du vill kissa.
Du känner dig ofta kissnödig.
Du har ont när du kissar.
Du får oftaurinvägsinfektioner.
Du harblod i urinen.
Symtom om du har kateter
Du som harkateteterkan märka att urinen rinner bredvid eller att katetern glider ut. Det kan då bero på att du har blåssten.
Blåssten ger inte alltid besvär
Du kan ha blåssten i flera år utan att märka det. Små blåsstenar kan du kissa ut. Större stenar kan bli kvar utan att du behöver ha några besvär. Det brukar hjälpa med behandling om du får besvär. Ibland kan det bildas nya stenar efteråt.
När och var ska jag söka vård?
Kontakta envårdcentralom du har besvär som du tror kan bero på blåssten. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Undersökningar och utredningar
Det finns olika undersökningar som kan ge svar på om du har blåssten.
Det är vanligt att din urinblåsa blir undersökt med olika bildundersökningar, till exempel de här:
ultraljud
röntgen
datortomografi.
Du kan också bli undersökt medcystoskopi. Då undersöks urinblåsan med ett speciellt instrument.
Mindre barn behöver sövas
Mindre barn som ska undersökas med cystoskopi blir oftastsövda. Men det är mycket ovanligt att barn får blåssten.
Behandling
Det finns olika behandlingar vid blåssten.
Cystoskopi
Den vanligaste behandlingen ärcystoskopi. Det görs om undersökningarna har visat att det finns blåssten som behöver tas bort. Läkaren sprutar då först in en gel som bedövar urinröret. Sedan för hen in ett smalt rör i urinblåsan genom urinröret, ett så kallat cystoskop. Genom röret förs ett instrument in för att ta ut blåsstenen.
Stenen kan behöva krossas
Blåsstenen kan också krossas så att den kan spolas ut. Då för läkaren in ett annat instrument genom röret i urinröret in i urinblåsan. Sedan krossas stenarna. Därefter spolas de små stenbitarna ut.
Så mår du efteråt
Det kan svida i urinröret när du kissar. Svedan minskar om du dricker extra mycket vatten. Att dricka mycket minskar också risken för urinvägsinfektion. Svedan brukar försvinna efter ett par dagar.
Ibland kan det blöda efteråt. Då är det vanligt att få enkateter i urinblåsantills det har slutat blöda.
Operation om stenen inte kan krossas
Ibland kan det behövas en operation. Det gäller om stenen är för stor att tas ut genom urinröret och så hård att den inte går att krossa. Då är det en kirurg som tar ut stenen genom ett litet snitt på magen.
Läkemedel som minskar prostatan
Prostatakörteln kan behöva behandlas om blåsstenen beror påprostataförstoring. Du kan få behandling medläkemedeleller en operation som minskar storleken på prostatan. Därefter kan läkaren lättare göra en behandling genom urinröret.
Vad kan jag göra själv?
Det kan bildas kristaller och stenar om det finns urin kvar i blåsan efter att du har kissat. För att förhindra detta finns det några saker du kan göra själv.
Drick mycket
Du kan pröva att dricka minst två liter vätska per dygn så att det bildas stora mängder urin. Då fylls urinblåsan med ny urin oftare och töms oftare. Det minskar risken för att det ska bildas kristaller och stenar i urinen. Det är bra att dricka mycket både för att förebygga att få nya stenar och för att hindra små stenar att växa sig större.
Res dig från toaletten och sätt dig igen
Det är vanligt att ha urin kvar i urinblåsan om du till exempel har framfall eller förstorad prostata. Du kan pröva att resa dig upp efter att du har kissat klart och stå en stund. Sedan sätter du dig igen och prövar att kissa lite till. På så sätt töms hela blåsan.
Komplikationer
Det är vanligare att fåurinvägsinfektionom du har blåssten. Då kan du behöva kissa ofta och det kan svida.
Sök vård genast om du får feber och ont i ryggen
Det är vanligt att få högfeberoch ont i ena sidan eller ländryggen om infektionen sprider sig till njuren. Det kallas för njurbäckeninflammation. Du bör då söka vård akut så att du kan fåantibiotika. Du får antibiotika direkt i blodet på sjukhus om du blir svårt sjuk.
Vad är blåssten?
Blåssten innebär att det bildas små kristaller iurinblåsannär det finns urin kvar efter att du har kissat. Kristallerna kan i sin tur klumpa ihop sig till stenar. Blåsstenarna kan variera i storlek, från några millimeter till flera centimeter.
Bådekvinnor och mänkan få blåssten i urinblåsan.
Det är vanligast att få stenar om du har enförstorad prostata, eftersom det gör det svårare att tömma urinblåsan.
Blåssten kan också bildas hos dig som harframfallav livmodern eller framfall av urinblåsan. Det beror på att framfall kan göra det svårare att tömma blåsan på all urin.Du som använderkateter i urinblåsanhar en ökad risk att få blåssten. Det beror på att katetern ibland inte tömmer ut all urin och att kristaller lättare kan fastna på en kateter.
Läs mer omnjurar och urinvägar.
Du ska förstå informationen
För att du ska kunna vara delaktig i din vård och behandling är det viktigt attdu förstår informationen du fårav vårdpersonalen. Ställ frågor om du inte förstår.
Även barn ska vara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Om du behöverhjälpmedelska du få information om vad som finns och hur du får det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Vad kan jag göra själv?
Komplikationer
Vad är blåssten?
Du ska förstå informationen
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.