Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Klåda och smärta i underlivet
Klåda i underlivet
Klåda i underlivet
Klåda i underlivet är vanligt och kan bero på olika saker. Klådan går oftast över av sig själv. Ibland kan du behöva behandla den med receptfria läkemedel. Klådan kan ibland bero på en könssjukdom. Då behöver du få behandling.
Det kan finnas olika orsaker till att det kliar i underlivet. Läs om orsakerna i kapitletVad beror det på?.
Symtom
Det är vanligt att det kliar runt slidöppningen och på blygdläpparna och ibland bak mot ändtarmsöppningen. Ibland kan du se att huden är röd och svullen, eller att du har små utslag. Det röda syns bättre på ljusare hud än på mörkare.
När och var ska jag söka vård?
Kontakta envårdcentralellergynekologisk mottagningom något av följande stämmer in på dig:
Du har klåda som inte har gått över efter fem dagar.
Du har utslag eller vårtor i underlivet som kliar.
Du tror att du harsvamp i underlivetoch har använt receptfria läkemedel mot det utan att bli bättre.
Du har behandlat svamp i underlivet med receptfria läkemedel två gånger det senaste halvåret.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Det räcker att tvätta sig i underlivet en gång om dagen, annars kan vattnet torka ut slemhinnorna.
Tvätta dig med olja
Använd olja i stället för tvål när du tvättar dig. Stryk på olja och torka bort den innan du duschar. Då blir du ren av oljan och skyddar dig mot vattnet. Du kan prova exempelvis barnolja eller intimolja som finns att köpa på apotek.
Även oljor som används vid matlagning fungerar bra, till exempel olivolja eller solrosolja. Oljan kan även lindra klådan.
Undvik att duscha in vatten i slidan.
Det kan också kännas skönt att använda kläder som inte sitter åt om det kliar.
Använd inte tampong när du har lite mens
Använd inte tampong när du blöder väldigt lite vid mens eller bara harflytningar. Tamponger torkar ut slemhinnorna.
Receptfria läkemedel mot svamp
Du som har haftsvamp i underlivettidigare och känner igen symtomen kan behandla infektionen medreceptfria läkemedel mot svamp. De finns i olika former och du kan köpa dem på ett apotek.
Ha säkrare sex och använd glidmedel
Kondomochfemidomär de bästa skydden motkönssjukdomar. Använd kondom eller femidom om du har vaginala eller anala samlag. Det är viktigt att kondomen eller femidomen är hel och att den används under hela samlaget.
Det kan också vara bra att använda glidmedel. Om du är för torr under samlaget kan det klia och svida efteråt.
Kom ihåg att även använda kondom, femidom ellerslicklappom du delar sexleksaker som en dildo eller en vibrator med någon annan. En slicklapp är en liten duk av gummi eller plast. Du lägger den över området du ska slicka.
Det är också bra att använda kondom eller slicklapp om du har munsex.
Använd vass rakhyvel och smörj underlivet om du rakar dig
Använd en ren och vass rakhyvel och mycket rakgel eller raklödder om du rakar dig i underlivet. Det är bättre för huden att raka medhårs än att raka mothårs.
Det brukar kännas skönt att smörja med en oparfymerad mjukgörande kräm efteråt. Det kan också minska risken förinflammerade hårsäckar.
Undvik att raka dig under en period om du får mycket besvär, så att huden får vila.
Undersökningar
En gynekolog eller en barnmorska kan göra engynekologisk undersökning. Då kan hen ofta se vad klådan beror på.
Du kan bli undersökt på en gynekologisk mottagning, en ungdomsmottagning eller på en hud- och könsmottagning.
Behandling
Du kan köpareceptfria läkemedel mot svamppå ett apotek. Läkemedlen finns i olika former.
Du fårbehandling om klådan beror på en könssjukdom.
Receptfria läkemedel för dig i klimakteriet
Det finns flera läkemedel för dig som är i klimakteriet och besväras av att det känns torrt i underlivet. Prova en receptfri kräm eller slidpiller som innehåller svagt östrogen.Du kan läsa mer om hur du kan göra i texten om läkemedel vid klimakteriebesvär.
Smittar klåda i underlivet?
Hudsjukdomar som eksem smittar inte. Det är ovanligt att svamp i underlivet överförs vid sex.Kondylomochherpeskan däremot överföras vid sex.
Klåda i underlivet och graviditet
Graviditet kan tillfälligt ändra bakteriebalansen i underlivet. Det är till exempel vanligt att få svamp under graviditeten. Prata med din barnmorska om du har besvär.
Vad beror det på?
Det kan finnas många orsaker till att det kliar i underlivet.
Svamp i underlivet, könssjukdomar och andra sjukdomar
En orsak till klåda är infektioner, oftastsvamp i underlivet. Det ger en plötslig, stark klåda, svullnad och rodnad i underlivet. Det kan klia och svida under eller efter vaginala samlag.
Könssjukdomarsomkondylomellerherpes i underlivetkan också göra att det kliar.
Det finns även vissa hudsjukdomar som kan orsaka klåda i underlivet.Eksemochlichen sclerosusär exempel på sådana hudsjukdomar.
Springmask,skabbellerflatlösskan också ge klåda i underlivet.
Klåda om du rakar underlivet
Du kan få röda prickar, små sår, klåda och hårsäcksinflammationer om du rakar underlivet. Det beror på att rakningen skadar lite av det yttersta hudlagret, som annars skyddar mot att bakterier får fäste där.
Överkänslighet mot tvättmedel, latex och andra ämnen
Ibland kan det klia för att du har en överkänslighet mot olika material, men det är mycket ovanligt. Det kan till exempel vara material i trosskydd och bindor eller latex i kondomer. En del reagerar på tvättmedel, sköljmedel eller tvål.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Undersökningar
Behandling
Smittar klåda i underlivet?
Klåda i underlivet och graviditet
Vad beror det på?
Påverka och delta i din vård
Mer på 1177.se
Svamp i underlivet
Svamp i underlivet är ofarligt men kan vara besvärligt eftersom det brukar klia och svida.
Könssjukdomar - sexuellt överförda infektioner
Könssjukdomar är infektioner som du kan få genom att ha sex. Vissa könssjukdomar ingår i smittskyddslagen. Det betyder att du måste testa dig om du misstänker att du har någon av dem.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.