Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Vaccinationer
Vaccination mot RS-virus
Vaccination mot RS-virus
RS-virus kan ge infektioner i luftvägarna. Ofta känns infektionen som en vanlig förkylning. Vissa personer har en ökad risk att bli allvarligt sjuka. De rekommenderas vaccin.

Välj region högst upp på sidan för att se om något särskilt gäller där du bor.
Vad är RS-virus?
RS är ett virus som framför allt sprids under vintermånaderna. Viruset orsakar infektioner i luftvägarna. Personer som är äldre eller har vissa sjukdomar har en ökad risk att få en svårare infektion. Yngre barn kanockså bli allvarligt sjuka.
Hur sprids viruset?
RS-viruset sprids när någon som är sjuk till exempel hostar, nyser eller andas ut. Du kan smittas om du andas in viruset eller får det på händerna och sedan rör vid näsan, munnen eller ögonen.
Viruset kan också hamna på olika ytor, till exempel ett handtag. Då kan du få det på händerna och sedan få i dig det.
Virus smittar lättare inomhus.
Vad kan jag göra för att minska risken att få en infektion?
Här är några råd för att minska risken att få en infektion med RS-virus:
Tvätta händernaofta och noggrant med tvål och vatten. Du kan också använda handdesinfektion.
Undvik att röra vid ögonen, näsan eller munnen.
Undvik nära fysisk kontakt med personer som du vet är sjuka.
Vissa personer rekommenderas vaccin mot RS-virus
Folkhälsomyndigheten rekommenderar vaccin till vissa personer:
Du är 75 år eller äldre.
Du är 60 år eller äldre, och har någon av följande sjukdomar eller besvär:
Du har en hjärt-kärlsjukdom.
Du har en lungsjukdom, till exempel KOL eller svår astma.
Du har leversvikt eller njursvikt.
Du hardiabetes.
Du harobesitas.
Du har kraftigt nedsatt immunförsvar på grund av en sjukdom eller en behandling.
Du har flera funktionsnedsättningar.
Du har en neuromuskulär sjukdom.
Du har nedsatt förmåga att klara vardagliga aktiviteter, och behöver hjälp med att till exempel klä på dig eller att duscha.
Du som har en ökad risk att bli allvarligt sjuk av någon annan orsak kan också rekommenderas att vaccinera dig. Det är läkaren som behandlar dig som bedömer det.
Barn och vaccin
Det finns inget vaccin mot RS-virus som är godkänt för barn.
Läs mer omRS-infektioner hos barnoch hur du kan minska risken för infektionen.
Var och när kan jag vaccinera mig?
Du kan vaccinera dig på vissa privata vaccinationsmottagningar. Du får betala för vaccinet själv.
Så går vaccinationen till
Du får vaccinet med en spruta i överarmen.
Vaccinet är nytt. Därför är det oklart om det behövs någon påfyllnadsdos.
Fråga vårdpersonalen om du undrar något om din vaccination.
Så mår du efteråt
Du kan få ont vid stickstället. Det kan bli ömt och svullet. Du kan också få lite feber, diarré eller kräkas. Det kallas biverkningar.
Besvären kommer oftast inom det första dygnet efter vaccinationen. De är oftast lindriga och brukar gå över inom ett till två dygn.
När är det olämpligt att vaccinera sig?
Du ska inte vaccinera dig om du har feber eller känner dig sjuk. Vänta tills du mår bra igen.
Du ska inte vaccinera dig om du har fått en allvarlig reaktion efter en tidigare vaccination. Detsamma gäller om du tror eller vet om att du har en svår allergi mot något som finns i vaccinet. Prata med en läkare först.
Läs mer om vaccin iSå fungerar vaccin.
Påverka och delta i din vård
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning eller talsvårigheter.

Mer om vaccin
Folkhälsomyndigheten - Frågor och svar om rs-virus och vaccination
Läkemedelsverket - Vacciner och vaccination
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är RS-virus?
Vad kan jag göra för att minska risken att få en infektion?
Vissa personer rekommenderas vaccin mot RS-virus
Var och när kan jag vaccinera mig?
Så går vaccinationen till
Så mår du efteråt
När är det olämpligt att vaccinera sig?
Påverka och delta i din vård
Mer på 1177.se
Vaccination mot influensa
Du kan skydda dig mot influensa genom att vaccinera dig. Influensa orsakas av virus och är mycket smittsamt. Viruset smittar framför allt om någon som är sjuk hostar eller nyser.
Vaccination mot pneumokocker
Pneumokocker är en vanlig orsak till infektioner med bakterier. Genom att vaccinera dig kan du minska risken för att få en allvarlig infektion.
Så fungerar vaccin
Vaccin är en stor anledning till att det sprids få allvarliga smittsamma sjukdomar och att så få barn dör i Sverige.  Här kan du läsa mer om hur vaccin fungerar och vad vaccin innehåller.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.