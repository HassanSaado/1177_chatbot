Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Kan smaksinnet och luktsinnet komma tillbaka efter en hjärnskakning?
Kan smaksinnet och luktsinnet komma tillbaka efter en hjärnskakning?
Fråga
Jag fick en hjärnskakning för tre månader sedan och tappade bland annat smak- och luktsinnet. Först kände jag endast salt, sött, beskt och surt, men sedan några veckor känner jag en enda lukt och smak. Det är en blandning av tvål, ammoniak och diskmedel.
Hur blir jag av med detta? Jag undrar också om lukt-och smaksinnet kan komma tillbaka efter en hjärnskakning?
Svar
Du har haft en hjärnskakning som har gett digbesvär med lukt och smak.
När skallen får ett slag framifrån eller bakifrån rör sig hjärnan fram och tillbaka. Luktnerven som sitter fast i näsans översta del kan då skadas eller slitas av.
När luktnerven har slitits av finns det ingen behandling som kan hjälpa. Då kommer luktsinnet inte tillbaka. En tid efter skadan kan du uppleva konstiga lukter och smaker, men de försvinner av sig själv efter ett par månader. Du kan inte göra något för att de ska försvinna tidigare.
När de obehagliga lukterna är borta kan du börja träna upp smaksinnet.
Smak uppfattas till stor del av luktsinnet
Det du upplever som smak uppfattas till största delen av luktsinnet. När du endast har smaksinnet kvar kan det ibland vara svårt att känna igen vissa smaker. Du kan ha minnet kvar av lukter, och det kan hjälpa om du kan se det du äter. Konsistensen och ytan på det du tuggar spelar också roll för hur du upplever något i munnen.
I början kan det vara svårt att skilja på vanliga drycker som te och kaffe, men med tiden kan du lära dig att känna skillnad. Du kan till exempel lära dig att känna igen bitterheten och strävheten på vätskan.
Det salta hos tomaten och det sura hos citronen kan vara smaker som är lätta att känna igen. Det blir däremot svårt att känna någon smak av gröna bladkryddor, som till exempel dragon, timjan och basilika.
Om du behöver stöd
Att förlora luktsinnet påverkar livet på flera sätt. Du som behöver stöd kan kontakta en vårdcentral för att få kontakt med en psykolog eller kurator.
Läs gärna mer om smaksinnet och luktsinnet här.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.