Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Infektioner i mage och tarmar
Vinterkräksjuka – calicivirus
Vinterkräksjuka – calicivirus
Vinterkräksjukan orsakas av calicivirus och sprids mycket lätt. Blir du sjuk räcker det ofta med att vila och att dricka ordentligt. Du blir oftast bättre inom ett till tre dygn. Ett bra sätt att undvika smitta är att tvätta händerna noga med tvål och vatten.
Vinterkräksjuka är som mest aktuell mellan november och april. De flesta blir sjuka mellan januari och mars. Det är därför den kallas för vinterkräksjuka. Men du kan få vinterkräksjuka hela året. Vinterkräksjukan är den vanligaste typen av magsjuka i Sverige. Men du kan också blimagsjuk av andra orsaker.
Symtom
Symtomen vid vinterkräksjuka kommer ofta snabbt. Du blir oftast bättre inom några dagar. Du får oftast flera av följande symtom:
illamående
kräkningar
ont i magen
diarréer
ont i kroppen.
feber
huvudvärk
Vad kan jag göra själv?
De flesta som får vinterkräksjuka behöver inte söka vård, utan blir friska efter några dagar. Men det finns några saker som är viktiga att tänka på.
Drick lite och ofta
Du behöver dricka mer vätska än vanligt när du har vinterkräksjuka. Det gäller framför allt om du har feber eller om det är varmt väder.
Att inte dricka tillräckligt vid magsjuka kan leda till vätskebrist ochuttorkning. Äldre personer och barn är extra känsliga. Här kan du läsa mer omvätskebrist och uttorkning hos barn.
Drick lite vätska i taget. Använd en matsked om du har svårt att få i dig vätskan.
Det kan vara bra att dricka vätskeersättning om du har kraftiga diarréer. Du kan köpa vätskeersättning på ett apotek, eller så kan dublanda till den själv.
Drick gärna extra så länge du har diarré.
I artikelnMagsjuka hos små barnkan du läsa mer om vad du ska tänka på om ett barn har vinterkräksjuka, och hur du kan hjälpa barnet.
Ät mat när du känner dig bättre
Pröva att äta vanlig mat när du känner dig bättre och kan börja äta igen. Börja med små portioner.
Lindra sveda
Att ha diarré kan leda till att det svider och gör ont runt ändtarmsöppningen. Du kan då pröva följande för att lindra:
Tvätta eller duscha rumpan i stället för att torka med papper. Torka dig försiktigt efteråt, gnid inte.
Smörj runt ändtarmsöppningen med en fet kräm eller salva.
När och var ska jag söka vård?
De allra flesta som har magsjuka behöver inte söka vård eftersom besvären brukar gå över efter några dagar.
Ring envårdcentraleller telefonnummer 1177 försjukvårdsrådgivningom något av följande stämmer in på dig:
Du känner dig mycket trött och svag.
Du har haft diarré i mer än en vecka.
Du kräks mer än ett dygn utan att det avtar.
Du är magsjuk och använder läkemedel mot hjärtsvikt, diabetes, högt blodtryck eller en annan allvarlig sjukdom.
Du är torr i munnen, törstig, kissar lite och har mörk urin. Det kan vara tecken på att du har vätskebrist.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Många mottagningar kan du kontakta genom attlogga in.
I textenMagsjuka hos barnkan du läsa om barn som har magsjuka, och när ni ska söka vård.
Om det är bråttom
Kontakta genast en vårdcentral eller enjouröppen mottagningom du har ett eller flera av följande symtom:
Du har blodiga diarréer.
Du har hög feber och frossa.
Du har svåra magsmärtor som inte går över trots att du har kräkts eller har haft diarré.
Om det är stängt på vårdcentralen eller den jouröppna mottagningen, sök vård på en akutmottagning.
Ring mottagningen innan du åker dit
Vinterkräksjuka är mycket smittsamt. Ring därför alltid mottagningen innan du åker dit. Då kan mottagningen förbereda ditt besök och se till att du inte smittar andra.
Så länge ska barn och vuxna stanna hemma
Se till att vara helt frisk innan du går tillbaka till arbete, skola eller andra aktiviteter. Stanna hemma i minst ett dygn efter att du senast kräktes eller hade diarré.
Hur länge ska barn stanna hemma?
Barn som går på förskola eller familjedaghem kan komma tillbaka när de äter som vanligt och det har gått minst två dygn utan att de har kräkts eller har haft diarré.
Barn som går i skolan ska stanna hemma i minst ett dygn efter att de har blivit friska.
Hur länge barnet ska vara hemma beror på barnets ålder och mognad. Risken att smitta minskar om barnet kan ta hand om sin egen hygien, till exempel gå på toaletten själv och tvätta händerna efteråt. Det är därför rekommendationerna skiljer sig åt.
Andra vuxna och barn i samma hushåll
Personer i samma hushåll som är friska behöver inte stanna hemma för att undvika att smitta andra. Men det är viktigt att tvätta händerna noga och att gå hem direkt om du får symtom.
Finns det många sjuka barn på en förskola eller ett familjedaghem kan spridningen av smitta begränsas genom att friska syskon som går på samma ställe stannar hemma. Varje kommun och enskild förskola bestämmer vilka regler de vill ha.
Hur smittar vinterkräksjuka?
Vinterkräksjuka är mycket smittsam. Den kan spridas på olika sätt:
Genom kontakt med smittade personer.
Genom mat och dryck som hanterats av en person som är sjuk.
Genom dricksvatten eller mat som sköljts i förorenat vatten och sedan inte tillagats, till exempel frysta bär.Livsmedelsverket rekommenderar att frysta importerade hallon ska kokasinnan de äts. Viruset som orsakar vinterkräksjuka förstörs vid temperaturer över 70 grader, men inte vid frysning.
Det tar vanligtvis mellan 12 och 48 timmar från det att du blir smittad tills du blir sjuk. Den tiden kallas också för inkubationstiden.
Du kan få ett kortvarigt skydd mot vinterkräksjukan när du har varit sjuk. Men du kan bli sjuk flera gånger under en vinter.
Vissa personer verkar aldrig få vinterkräksjuka även om de utsätts för viruset. Det beror troligtvis på en medfödd motståndskraft.
Undvik att få eller sprida vinterkräksjuka
Det här kan du göra för att minska risken för att bli smittad eller smitta andra:
Tvätta alltid händernanoga med tvål och vatten efter toalettbesök, före måltider och efter att ha tagit i föremål eller på ytor som kan ha virus på sig. Det räcker inte med att använda handsprit för att hindra smittan av vinterkräksjuka.
Använd flytande tvål och torka händerna med en egen handduk eller pappershanddukar.
Undvik att laga mat så länge du har kräkningar eller diarréer.
Undvik att besöka personer som har vinterkräksjuka.
Så här tvättar du händerna
Gör det till en vana att tvätta händerna när du kommer hem. Att tvätta händerna är effektivt för att få bort både virus och bakterier. Tvätta också händerna i samband med följande aktiviteter:
Efter att du har varit på toaletten.
Efter att du har hjälpt någon på toaletten.
Innan du börjar laga mat.
Efter att du har hanterat rått kött.
Film: tvätta händerna

Vad beror vinterkräksjuka på?
Vinterkräksjuka beror på calicivirus. Det finns två typer av calicivirus, norovirus och sapovirus. Norovirus är vanligare. Du får samma symtom, oavsett vilket virus som har orsakat vinterkräksjuka.
Påverka och delta i din vård
Som patient har du enligtpatientlagenmöjlighet att påverka din vård.
Du kan söka vård på vilkenvårdcentral eller öppen specialistmottagning du villi hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt attdu förstår informationen du fårav vårdpersonalen. Ställ frågor om du inte förstår.
Ävenbarn ska vara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Så länge ska barn och vuxna stanna hemma
Hur smittar vinterkräksjuka?
Undvik att få eller sprida vinterkräksjuka
Så här tvättar du händerna
Vad beror vinterkräksjuka på?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.