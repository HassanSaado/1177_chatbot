Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Ändtarmsöppning
Analfissur – spricka i ändtarmens öppning
Analfissur – spricka i ändtarmens öppning
En analfissur är en liten spricka i ändtarmens öppning. Den gör ont och det kan komma blod från sprickan när du bajsar. Du kan använda receptfria smärtstillande läkemedel. Ibland kan du behöva söka vård och få annan behandling.
Både vuxna och barn kan få sprickor i ändtarmens öppning.
Symtom
Detta kan vara symtom på en spricka i ändtarmens öppning:
Det gör mycket ont att bajsa.
Det kommer blod när du bajsar. Blodet kan synas både på bajset och på pappret du har torkat dig med.
Det gör ofta ont i ändtarmens öppning en lång stund efter att du har bajsat.
Du kan också hablod i avföringenav andra anledningar.
Vad beror det på?
En spricka i ändtarmens öppning beror ofta på förstoppning.Läs omförstoppning hos vuxnaochförstoppning hos barn.
Sprickan kan också bero på någon tarmsjukdom, till exempelCrohns sjukdomellerulcerös kolit.
Det är viktigt att bajsa även om det gör ont. Om du inte bajsar när du behöver göra det är det lätt att du får förstoppning. Då kan sprickan i ändtarmens öppning bli värre.
Runt om ändtarmens öppning finns en muskel. När du får ont av en spricka blir muskeln mer spänd. Då blir blodcirkulationen sämre i huden vid ändtarmsöppningen. Det gör det svårare för sprickan att läka.
Du kan också få en inflammation runt sprickan och en liten hudflik kan bildas på utsidan av ändtarmens öppning.
Vad kan jag göra själv?
Sprickan läker oftast inom sex veckor.Du kan också göra en del själv för att minska smärtan och göra det lättare för sprickan att läka.
Varmt bad kan lindra
Det kan vara skönt att ta ett varmt bad. Det varma vattnet hjälper muskeln runt öppningen att slappna av.
Tvätta dig varsamt runt ändtarmsöppningen
Undvik att tvätta dig för ofta med tvål runt ändtarmens öppning. Använd mild tvål eller tvättolja. Tvätta dig inte mer än vad som behövs för att bli ren.
Undvik att få förstoppning
Det är bra om ditt bajs är mjukt. Då blir det lättare att bajsa och sprickan läker snabbare. Det finns en del du kan göra för att undvika förstoppning.
Läs omförstoppning hos vuxnaochförstoppning hos barn.
Salvor kan lindra
Det finns olika typer av receptfria smärtstillande salvor som du kan använda. Smörj ändtarmens öppning både före och efter att du har bajsat.
Du kan också använda receptfria smärtstillande stolpiller som förs in i ändtarmen. Ofta hjälper salvor mothemorrojder, oavsett varför du har ont i ändtarmen.
Fråga apotekspersonalen om råd så att du får det som passar för just dina besvär.
När och var ska jag söka vård?
Kontakta envårdcentralom något av följande stämmer in på dig:
Du har ont i ändtarmens öppning och receptfria läkemedel hjälper inte.
Du har blod i bajset för första gången.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp med att bedöma dina symtom och råd om vad du kan göra själv.
Undersökningar och utredningar
Du får berätta om dina symtom för en läkare. Sedan undersöker läkaren din ändtarmsöppning och känner försiktigt en liten bit in i den nedersta delen av ändtarmen.
Läkaren kan också behöva undersöka ändtarmen med hjälp av ett så kallat proktoskop eller ettrektoskop.
Behandling
Du kan behöva annan behandling än den du har gjort själv om du har stora besvär eller om sprickan inte läker.
Du kan till exempel få recept på salvor och andra läkemedel som gör att muskeln runt ändtarmens öppning slappnar av.
Behandling med elektriska impulser – PTNS
Besvären kan minska med hjälp en behandling som kallas PTNS. Du får behandlingen genom en nerv som går längs med insidan av benet från foten upp till nerver som finns i korsbenet och bäckenbotten.
Behandlingen gör att svullnaden minskar. Dessutom läker analfissuren snabbare eftersom blodflödet ökar.
Under behandlingen får du sitta på en brits. En sjuksköterska för in en speciell nål en liten bit in i huden ovanför fotknölen. Nålen är kopplad till en apparat som ger elektriska impulser. Behandlingen tar ungefär 30 minuter.
Det gör inte ont att få behandlingen. En del tycker att det är obehagligt med nålen.
De flesta personer behöver tio behandlingar innan fissuren har läkt.
Din fot kan pirra eller domna en halvtimme efter behandlingen.
Behandling med injektion eller operation
Du kan få enremisstill en specialist i kirurgi om sprickan inte läker eller om du har mycket svåra besvär.
Kirurgen kan ge dig en injektion med botox som gör att muskeln runt ändtarmens öppning slappnar av.
Du kan också behöva en operation för att sprickan ska läka ordentligt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska fåvara delaktigai sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
MER PÅ 1177.SE
Bölder och fistlar runt ändtarmsöppningen
Hemorrojder
Klåda i ändtarmsöppningen
Smärta i ändtarmsöppningen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad beror det på?
Vad kan jag göra själv?
När och var ska jag söka vård?
Undersökningar och utredningar
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.