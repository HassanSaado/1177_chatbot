Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Njurar och urinvägar
Infektioner i njurar och urinvägar
Urinvägsinfektion hos män
Urinvägsinfektion hos män
Det är vanligt att behöva kissa ofta om du har urinvägsinfektion. Det kan också svida när du kissar. Du behöver oftast behandling med antibiotika om du får urinvägsinfektion.
Den här texten handlar om urinvägsinfektion hosmän. Här kan du läsa omurinvägsinfektion hos kvinnoroch omurinvägsinfektion hos barn.
Den här texten finns pålättläst svenska.
Vad är urinvägsinfektion?
Du kan få urinvägsinfektion om det kommer in bakterier i urinvägarna. Infektionen finns oftast iurinröret och urinblåsan.
Kroppen försvarar sig mot bakterier
Du som ärmanhar ettlångt urinrör. Det gör det svårare för bakterierna att komma in i urinvägarna än hos kvinnor, eftersom kvinnor har ett kort urinrör. Därför är urinvägsinfektion inte lika vanligt hos män.
Bakterierna förökar sig snabbt om de kommer in i urinblåsan. För att försvara sig reagerar kroppen oftast med eninflammation. Det är inflammationen som gör att du får olika symtom.
Två typer av urinvägsinfektion
Det finns olika typer av urinvägsinfektion.
Du kan ha urinvägsinfektion utan feber. Då finns infektionen oftast i urinröret och urinblåsan. Urinvägsinfektion utan feber kallas också för cystit som betyder inflammation i blåsan. Därför kallas urinvägsinfektion ibland också för blåskatarr.
Du kan få urinvägsinfektion flera gånger.
Du kan också ha urinvägsinfektion med feber. Det kallas ibland för njurbäckeninflammation eller pyelonefrit. Då har infektionen spridit sig tillurinledarnaoch njurarna. Ofta är prostatakörteln också infekterad.
Olika bakterier kan orsaka urinvägsinfektion
Det finns flera sorters bakterier som kan orsaka urinvägsinfektion. Vanligast är kolibakterier, som brukar finnas i tarmen.
Symtom
Symtomen vid urinvägsinfektion utan feber skiljer sig från symtomen vid urinvägsinfektion medfeber.
Du kan ha ett eller flera av de här besvären om du har urinvägsinfektion utan feber:
Du behöver kissa ofta.
Du kan känna att det svider när du kissar och precis efteråt.
Du kan ha ont i nedre delen av magen över urinblåsan.
Du kan känna dig lite småfrusen.
Det kan ibland finnas lite blod i urinen.
Du kan känna en tyngdkänsla i underlivet och det kan ömma när du sitter. Då har prostatakörteln också blivit inflammerad.
Äldre personer som har demens kan bli oroliga av sina symtom och verka förvirrade.
Du kan ha ett eller flera av de här besvären om du har urinvägsinfektion medfeber:
Du känner dig oftast ordentligt sjuk och kan må illa.
Du har ofta ont i magen, ryggen eller ena sidan som ibland kallas flanken.
Du kan känna att det svider när du kissar och precis efteråt.
Äldre personer kan ibland bli förvirrade vid infektioner. Det gäller också vid urinvägsinfektioner med feber.
Du behöver alltid få behandling om du har urinvägsinfektion med feber.
När och var ska jag söka vård?
Kontakta envårdcentraleller enjouröppen mottagningom du måste kissa oftare än vanligt och det svider.
Om det är bråttom
Kontakta genast envårdcentraleller enjouröppen mottagningom något av följande gäller för dig:
Du har feber och urinvägsinfektion.
Du misstänker att du har njurbäckeninflammation.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Provtagning
Du får lämna ett urinprov. Provet kan visa om du har urinvägsinfektion eller inte. Helst ska det vara ett så kallatmittstråleprov.Läkaren beställer också en urinodling på urinen om hen misstänker att du har urinvägsinfektion. Odlingen kan visa vilken bakterie som orsakar besvären och vilket läkemedel du kan behöva.Läs mer här om hur det går tilllämna ett urinprovoch vad proverna visar.
Du kan få lämna blodprov
Du kan få lämna ett blodprov om läkaren misstänker att du har njurbäckeninflammation. Det provet kallas förCRP-testeller snabbsänka eftersom det går snabbt att få svar på testet. Vid njurbäckeninflammation stiger CRP-värdet snabbt.
Om proverna inte ger svar
Ibland går det inte att avgöra vad besvären beror på. Då kan du bli undersökt på andra sätt.
Undersökningar och utredningar
Utöver det första urinprovet kan du också få lämna urinprov förklamydia.
Prostataundersökning
Läkaren kanundersöka din prostata. Det gäller framför allt om du har feber eller har haft besvär att kissa en längre tid. Ofta är prostatakörteln också infekterad om du har symtom på urinvägsinfektion.
Undersökningar om du får urinvägsinfektion ofta
Ibland kommer urinvägsinfektion tillbaka flera gånger. Då kan läkaren göra fler undersökningar. Då kan hen se om det finns någon annan sjukdom som orsakar besvären och om du kan få behandling för den.
Här är några vanliga undersökningar om du får urinvägsinfektion ofta:
Du kan bliundersökt med ultraljudför att se om det finns urin kvar i blåsan efter att du har kissat.
Du kan bliundersökt med röntgenom njurarna behöver undersökas.
Du kan få göra en undersökning som kallascystoskopi. Då får du lokalbedövning och läkaren undersöker urinröret, prostatan och urinblåsan med ett smalt instrument som förs upp i urinröret.
Behandling
Du behöver få behandling med läkemedel om du har urinvägsinfektion. Vilket läkemedel du får beror på om du har feber eller inte.
Olika slags antibiotika
Du kan få behandling medantibiotikanär du har urinvägsinfektion. Bakterierna är ibland motståndskraftiga mot vissa sorter av antibiotika. Det kallas att bakterierna är resistenta. Med hjälp av deturinprovdu har lämnat görs en urinodling. Urinodlingen visar vilka bakterier som har orsakat infektionen och om det läkemedel du fått är det bästa för dig.
Vid feber kan du få behandling på sjukhus
Prostatakörteln är ofta infekterad om du har urinvägsinfektion med feber. Då får du behandling i två veckor. Ibland behövs behandling på sjukhus. Då får du antibiotikadirekt i blodet.
När du får urinvägsinfektion flera gånger
En del får urinvägsinfektion flera gånger. Det är vanligt om du inte tömmer blåsan helt när du kissar, och det händer oftare hos dig som är äldre.
Det kan ibland bero på attprostatakörteln är förstorad. Då kan en del urin och även bakterier bli kvar i urinblåsan efter det att man kissat klart. Det gör att bakterierna får större möjlighet att få fäste och sprida sig i urinvägarna. Därför ska du försöka tömma blåsan helt varje gång.
Hur kan jag förebygga att få urinvägsinfektion?
Du kan minska risken för att få urinvägsinfektion på olika sätt.
Kissa efter sex
Du kan ta som vana att kissa efter att du har haft sex. Då sköljs eventuella bakterier bort som kan finnas vid urinrörsmynningen.
Annan förebyggande behandling om du får besvär ofta
Läkaren kan ibland skriva ut en låg dos antibiotika för behandling under en längre tid. Det gäller om du har urinvägsinfektioner som kommer tillbaka ofta. Behandlingstiden är då oftast sex månader.
Du kan pröva att ta en kombination av tranbärsjuice, probiotika och metenamin. Metenamin är ett bakteriehämmande läkemedel anpassat för urinvägarna. Det vetenskapliga stödet för att behandlingen hjälper är svagt, men för vissa kan den minska risken att få urinvägsinfektion igen. Prata med din läkare för att se om behandlingen är aktuell för dig.
Komplikationer och följdsjukdomar
Ibland kan urinvägsinfektion ge komplikationer, men det är ovanligt.
Njuren kan påverkas
Urinvägsinfektion med feber kan ge komplikationer som kan skadanjurensvävnad. Det gäller speciellt hos äldre personer.
Blodförgiftning
Ibland kan bakterierna sprida sig till blodet, men det är ovanligt. Då kan det bliblodförgiftning, som också kallas sepsis. Det är vanligare hos äldre. Du behöver få vård på sjukhus om du får blodförgiftning. Då får du behandling medläkemedel direkt i blodet.
Påverka och delta i din vård
För att du ska kunna vara delaktig i din vård och behandling är det viktigtatt du förstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Om du behöverhjälpmedelska du få information om vad som finns och hur du får det.
Mer på 1177.se
Urinvägsinfektion hos barn
Urinvägsinfektion hos kvinnor
Så fungerar njurar och urinvägar
Infektion och inflammation
Blod i urinen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är urinvägsinfektion?
Symtom
När och var ska jag söka vård?
Provtagning
Undersökningar och utredningar
Behandling
När du får urinvägsinfektion flera gånger
Hur kan jag förebygga att få urinvägsinfektion?
Komplikationer och följdsjukdomar
Påverka och delta i din vård
Mer på 1177.se
Klamydia
Klamydia är en vanlig könssjukdom i Sverige. Det är att  du testar sig för klamydia om du misstänker att du blivit smittad.
Njurar och urinvägar
Här kan du läsa mer om besvär och sjukdomar i njurar och urinvägar.
Bäckenbottenträning
Bäckenbottenträning kan hjälpa dig som har besvär med att det läcker urin eller avföring. Det kan också hjälpa för besvär av framfall. Du kan börja med bäckenbottenträning när som helst under livet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.