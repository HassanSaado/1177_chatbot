Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Löss i håret - svenska lättläst
Löss i håret
Kliar det i ditt hår, nära huden? Det kan bero på löss. Löss sprids bara genom direkt kontakt hår mot hår. Du ska behandla dig så fort som möjligt, om du har fått löss. Det gör du själv hemma.
Du kan läsa en längre version av textenhär.
Vad är löss i håret?
Löss heter också huvudlöss och är små djur som bor i håret, nära huden. De är små, och därför svåra att se. Löss brukar inte ha någon färg, men de kan också vara gråa, bruna, svarta eller röda.
Löss suger blod och lägger ägg som är små, runda och vita. Löss trivs bäst där det är varmt, till exempel i hår som är längre än en centimeter.
Hur sprids löss?
Löss sprids mellan människor, genom att hår kommer i direkt kontakt med någon annans hår. Det spelar ingen roll om du är ren eller smutsig. Alla som har hår på huvudet kan få löss.
Löss kan inte flyga eller hoppa. De sprids sällan genom borstar, mössor och sängkläder.
Hur vet jag att jag har löss?
Du märker att du har löss genom att det kliar i håret. Det kliar ofta mest i nacken och på sidorna av huvudet. Du kan ibland se lössens ägg, om du tittar noga.
Du kan också titta på din kudde. Där kan du ibland se ett svart puder, om du har löss.
Kamma håret med en luskam
Det enklaste sättet att se om du har löss i håret är att kamma dig med en luskam. En luskam finns att köpa på ett apotek.
Gör så här:
Sitt ner vid ett bord.
Lägg ett vitt papper framför dig.
Kamma hela håret noga över pappret.
Titta på pappret om du kan se några löss.
Så gör du för att luskamma någon annan
Det brukar vara lättare att kamma någon annans hår, än sitt eget.
1. Kamma håret åt sidorna. Börja bakifrån.
2. Kamma sedan uppe på huvudet.
3. Kamma håret från pannan till nacken.
4. Kamma från nacken till pannan.
Hur blir jag av med löss?
Du behandlar dig hemma för att bli av med löss. Börja med att kamma med en luskam. Behandla sedan håret och hårbotten med lusmedel. Lusmedel kan du köpa på ett apotek.
Alla som är äldre än två år kan behandlas med lusmedel. Kontakta en vårdcentral innan du behandlar barn som är yngre än två år.
Alla som bor tillsammans ska behandlas samtidigt. Annars finns risk att lössen sprids igen.
Om det är svårt att kamma håret
Det kan vara svårt att kamma hela håret om det är mycket lockigt eller tjockt. Då kan du pröva att först ha balsam i håret. Kamma sedan en liten del i taget med en vanlig kam eller borste. Efter det kan du kamma med luskam.
Hur gör jag för att inte få löss igen?
Fortsätt att kamma håret noga, under två veckor efter behandlingen. Kamma håret minst två gånger i veckan.
Du kan få löss igen, även om du blir av med lössen. Kamma ditt och dina barns hår med luskam så fort du får veta att det finns löss i förskolan eller skolan.
Ju tidigare du upptäcker löss, desto enklare är det att bli av med dem.
Texten finns översatt – other languages
Här kan du läsa texten översatt till flera språk:
الأنفلونزا– arabiska
English– engelska
Soomaali– somaliska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är löss i håret?
Kamma håret med en luskam
Hur blir jag av med löss?
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.