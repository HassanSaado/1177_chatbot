Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Tandvård
Laga tänder
Laga tänder
Din tand behöver lagas om du har fått hål i den eller om en gammal lagning har gått sönder. Det finns några olika sätt att laga en tand, men det vanligaste är att den lagas med en fyllning.
Den här texten handlar om på vilka sätt dina tänder kan lagas. Om du behöver nya tänder finns det mer att läsa om det i texten omkonstgjorda tänder.
När behöver jag laga mina tänder?
Hål i tändernaberor på infektionssjukdomen karies. Väldigt små hål behöver inte alltid lagas. Däremot är det viktigt atthålla tanden renså att hålet inte blir större och djupare.
Det är ofta svårt att hålla ett större hål rent från bakterier. Ett hål som inte lagas kan orsaka en inflammation och en infektion i tandnerven. Hålet blir då större och djupare. Det leder ofta till tandvärk och att tanden måste lagas eller ersättas.
Ibland behöver en tand lagas för att en gammal lagning har gått sönder eller för att tanden har blivit skadad. Det är viktigt att laga en tand som gått sönder.
I en trasig tand blir det ofta karies eftersom det blir svårare att hålla tanden ren från bakterier.
Olika metoder för att laga tänder
Det finns i huvudsak två olika typer av tandlagningar. Det är vanligast att få en fyllning eller en krona. De kan antingen vara permanenta eller tillfälliga.
Vilken metod som lämpar sig bäst beror på var skadan sitter och hur stor den är. Lagningsmetoderna kostar olika mycket. Du får tillsammans med tandläkaren välja hur tanden ska lagas om det finns fler än ett sätt att göra det på.
Det finns flera olikamaterialsom tandläkaren kan använda för att laga en tand. Vilket material som är mest lämpligt beror på var skadan sitter och hur stor skadan är. Om du vet att du är överkänslig eller allergisk mot något material är det viktigt att du berättar det.
Vilket material som används kan påverka kostnaden för behandlingen eftersom en del material är dyrare än andra. Du kan själv vara med och bestämma tillsammans med tandläkaren vilket material som ska användas.
Så går behandlingen till
Tandläkaren eller tandhygienisten börjar med att undersöka dina tänder.  I undersökningen ingår att bedöma om hålet i tanden eller skadan har förändrats sedan det upptäcktes. Det kan hända att tandläkaren eller tandhygienisten behöver ta röntgenbilder.
Ibland går det att vänta med lagningen om det är karies som inte längre är aktiv.
Verkar det som att du har början tilltandlossningkan du få gå hos en tandhygienist som följer utvecklingen.
Tandläkaren lagar tanden med en fyllning om du har ett hål eller en mindre skada på en tand. En mer omfattande skada på någon tand brukar lagas med en krona.
Du får bedövning
Du kan få bedövning eller annan smärtlindring innan behandlingen startar. Du kan också få smärtstillande under behandlingen om du känner att det börjar göra ont.
Ibland hjälper inte bedövningen som den ska, till exempel om du har mycket tandvärk från början. Då kan du fåbedövning direkti tandnerven så att den fortsatta behandlingen inte gör ont.
Ofta plastblandning i fyllningen
Tandläkaren börjar med att borra bort den del av tanden som är skadad. Gamla lagningar tas också bort.
Sedan förbereder tandläkaren tanden för att göra fyllningen. Fyllningen kan bestå av olika material. Det vanligaste fyllningsmaterialet är komposit, som är ett tandfärgat plastmaterial.
Fyllningen fäster huvudsakligen på tanden med ett lager lim på hålets väggar. Limmet härdas oftast med ultraviolett ljus från en härdlampa.
Sedan fyller tandläkaren hålet med komposit och härdar igen för att fyllningen ska stelna. Det kan behövas flera omgångar med komposit och härdning för att fylla hålet.
Det finns också komposit som stelnar av sig själv. Den kan till exempel användas om tandläkaren har svårt att komma åt med ljuset från härdlampan.
Slipning för att anpassa ytan
När fyllningen har hårdnat behöver tandläkaren oftast slipa på den för att forma fyllningen och tuggytan. Det är för att den ska passa bra med de andra tänderna. Slutligen putsar och polerar tandläkaren fyllningen för att tanden ska kännas lika jämn som de andra tänderna.
Behandlingen tar oftast mellan 15 och 45 minuter. En komplicerad lagning kan ta lite längre tid.
Tillfällig fyllning skyddar ett tag
Ibland kan en tand behöva lagas med en tillfällig fyllning.
Du kan få en tillfällig fyllning om du till exempel får en behandling som inte kan göras helt färdig vid ett och samma tillfälle. Du kan exempelvis få en tillfällig fyllning över hålet i tanden om den ska rotfyllas. En tillfällig fyllning ska skydda tanden så att det inte ilar i den eller att bakterier från munnen inte kan ta sig in i tanden.
Du kan också få en tillfällig fyllning om du går akut till en annan tandläkare än din ordinarie och den tandläkaren inte har tid att göra en permanent lagning.
Den tillfälliga fyllningen tas bort när du får den riktiga lagningen. En provisorisk lagning sitter inte lika hårt som en permanent. Det är för att den ska vara lätt att ta bort utan att tanden blir skadad då tandläkaren ska göra den riktiga lagningen. Men lagningen får inte heller sitta så löst att du tappar den.
Det är inte ovanligt att den provisoriska fyllningen släpper och att du får återvända till tandläkaren för att få en ny tillfällig fyllning.
Flera besök för att få en krona
En krona är en konstgjord tand eller ett tandformat skal som fästs över den egna tanden. En krona görs oftast om din tand har stora skador som inte kan lagas med en vanlig fyllning. Du behöver oftast gå till tandläkaren minst två gånger för att få en krona.
Tandläkaren börjar med att borra eller slipa bort den skadade delen av tanden. En ganska stor del av tanden måste tas bort för att kronan ska få plats ovanpå din egen tand.
Tandavtryck för att göra en krona
När tanden har slipats ned tillräckligt mycket, tar tandläkaren ett avtryck av tänderna.
Avtrycket görs i en form som fylls med ett särskilt mjukt material. Formen sätts över tänderna i käken där kronan ska fästas. Formen får sitta kvar i några minuter så materialet stelnar. Sedan lossas formen försiktigt från tänderna. Tandläkaren tar även ett avtryck av tänderna i den andra käken.
Avtrycken från tänderna används för att göra en gipsmodell som används när kronan ska tillverkas.
Det blir allt vanligare att tandläkaren tar bilder på tänderna i överkäken och underkäken med en liten kamera kopplad till en dator. Bilderna skickas sedan till en tandtekniker som gör kronan. Det kan ta någon vecka innan den är klar.
Kronan tillverkas oftast i keramiska material eller metall. Det kan också vara en kombination av både materialen.
Tillfällig krona innan den permanenta sätts på
Oftast behöver du en tillfällig krona medan du väntar på den som sedan ska sitta kvar. Den tillfälliga kronan är oftast av plast och inte lika hållbar. Den fäster inte lika stadigt i munnen. Det är vanligt att den lossnar och att du får gå tillbaka till tandläkaren för att sätta tillbaka den igen.
När den permanenta kronan är klar tas den tillfälliga kronan bort. Den nya kronan ska passa bra in i bettet innan den sätts fast med ett särskilt cement.  Tandläkaren kontrollerar att kronan sitter bra och att den passar in med de andra tänderna.
Så mår du efteråt
Du kan känna dig bedövad i munnen några timmar efter behandlingen om tanden lagats med bedövning. Efter ett tag släpper bedövningen och då mår du som vanligt igen.
Det går bra att tugga med tanden direkt efter behandlingen om du fått en permanent lagning. Det kan vara bra att ta det försiktigt tills bedövningen har släppt så att du inte biter dig eller bränner dig då du är bedövad.
Vänta med att tugga med en tillfällig lagning
Har du fått en tillfällig fyllning eller tillfällig krona är det vara bra om du väntar i 30 till 60 minuter med att tugga på tanden. Då hinner fyllningen eller cementet i kronan stelna.
Ibland kan det kännas lite ömt när du tuggar. Det kan hända att det ilar i tanden om du dricker eller äter något kallt, varmt, sött eller syrligt.
Besvären brukar försvinna efter någon eller några dagar. Ta kontakt med tandvårdsmottagningen om besvären inte har försvunnit efter några veckor eller om de blivit värre.
Biverkningar eller komplikationer
Det är inte vanligt, men du kan vara allergisk mot något av ämnena som används i fyllningar eller i kronor. Då kan du till exempel få utslag på insidan av kinden, läppen eller tungan som är i kontakt med det nya tandmaterialet. Du kan också få utslag på huden.
Besvären går oftast över av sig själv. Det kan ta från några dagar upp till några veckor. Ta kontakt med tandvårdsmottagningen om besvären inte går över. Då kanske materialet i tanden behöver ersättas med ett annat material.
När är behandlingen olämplig?
Säg till om du vet att du är allergisk mot ett visst material eller ett visst ämne så att tandläkaren inte använder det.
Misstänker du att du är allergisk mot ett material som tandläkaren vill använda kan du i vissa fall kontrollera det hos en hudläkare. Oftast kan du tillsammans med tandläkaren välja ett annat material.
Dina rättigheter i tandvården
Du kan söka tandvård på vilkentandvårdsmottagningdu vill i hela landet. Varje tandvårdsmottagning bestämmer själv priset för den tandvård den utför. Fråga vad en undersökning eller behandling kostar. Du har rätt att få veta det i förväg.
Läs omdina rättigheter i tandvården här.
Gratis för barn och unga
Barn och unga behöver inte betala för tandvård. Det gäller till och med den 31 december det år du fyller 23. Då ingår nästan alla undersökningar och behandlingar som tandläkaren eller tandhygienisten anser att du behöver.
Tandvårdsbidrag
Du får betala för tandvård från och med det år du fyller 24.
Du får ett bidrag för tandvård varje år. Hur mycket du får beror på hur gammal du är. Det kallasallmänt tandvårdsbidrag. Säg till att du vill använda bidraget när du ska betala.
Högkostnadsskydd
Det finns en gräns för hur mycket du behöver betala för tandvård under tolv månader. Det kallashögkostnadsskydd för tandvård.
Garantier
Det finns garantier för de flesta behandlingar. Det betyder du kan få en behandling omgjord utan att du behöver betala en gång till. Läs omgarantier inom tandvård.
Läs omkostnader och ersättningar inom tandvård här.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Mer på andra webbplatser
Folktandvården
Privattandläkarna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När behöver jag laga mina tänder?
Så går behandlingen till
Så mår du efteråt
Biverkningar eller komplikationer
När är behandlingen olämplig?
Dina rättigheter i tandvården
Mer på 1177.se
Bedövning och smärtlindring vid tandvård
Du kan få lokalbedövning eller annan smärtlindring hos tandläkaren. Det får du för att det inte ska göra ont när du till exempel får en tand lagad. Barn brukar alltid få bedövning.
Hål i tänderna – karies
Karies är en sjukdom som orsakar hål i tänderna. Du kan minska risken för karies genom att borsta tänderna varje dag.
Så håller du tänderna rena
För att hålla tänderna friska är det viktigt att sköta om dem varje dag. Du behöver både borsta tänderna och göra rent i mellanrummen
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.