Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Förkylning och influensa
Fågelinfluensa
Fågelinfluensa
Fågelinfluensa är en sjukdom som framför allt sprids mellan fåglar. Sjukdomen orsakas av flera olika varianter av fågelinfluensavirus. Vissa typer av viruset kan smitta människor, men det är mycket ovanligt. Ingen människa har hittills blivit smittad i Sverige.
Fågelinfluensa som kan smitta människor finns framför allt i Asien och Nordafrika.
Hur smittar fågelinfluensa?
Det finns flera olika typer av viruset som kan orsaka fågelinfluensa. De olika varianterna smittar lätt mellan fåglar, men det är bara vissa typer av virus som gör att fåglarna blir sjuka. Oftast är det andfåglar och tamfåglar som blir sjuka. Exempel på tamfåglar är höns och kalkoner.
Mycket ovanligt att människor smittas
Människor kan smittas och bli sjuka av vissa typer av viruset. Två typer av viruset som har orsakat sjukdom bland människor är H5N1 och H7N9. Det är mycket ovanligt att smittas av fågelinfluensa, även i de länder där det pågår ett utbrott.
Det krävs mycket nära kontakt för att bli smittad
För att du ska bli smittad krävs att du har mycket nära kontakt med smittade levande eller döda fåglar eller deras avföring. Fåglarna måste vara smittade av en variant av viruset som kan spridas till människor.
Smitta kan spridas på fågelmarknader. När människor i övrigt har blivit smittade har de ofta haft tamfåglar i hushållet eller arbetat med tamfåglar.
Symtom
Symtomen hos människor som har blivit sjuka i fågelinfluensa påminner ominfluensa.
Du kan till exempel få följande symtom:
infekterade ögon
hosta
feber
muskelvärk
huvudvärk.
Fågelinfluensa kan också ge allvarliga sjukdomar som svårlunginflammation. Viktiga organ som njurar, lever, hjärta och lungor kan också påverkas så att de inte fungerar som de ska.
Det dröjer oftast mellan 2 och 5 dagar efter smittotillfället innan sjukdomen ger symtom. Men det kan även dröja längre tid.
När och var ska jag söka vård?
Kontakta envårdcentralom du får influensaliknande besvär och om du vet att du har varit nära smittade fåglar, eller om du har starka skäl att tro det.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp att bedöma symtom.
Hur kan jag minska risken för att smittas?
Det här ska du tänka på om du är i ett land där det pågår ett utbrott av fågelinfluensa som kan smitta människor:
Undvik att ta i fåglar och fågelavföring.
Undvik att besöka fågelmarknader.
Undvik att äta fågelkött och ägg som inte har tillagats till minst 70 graders värme. Det gäller även om köttet har varit djupfryst.
HosFolkhälsomyndighetenfinns det mer information om utbrott av fågelinfluensa bland människor.För dig som arbetar med fåglar eller har till exempel tamhöns gäller särskilda regler. Du kan läsa mer hosJordbruksverket.
Läs mer på andra webbplatser
Statens veterinärmedicinska anstalt - fågelinfluensa
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur smittar fågelinfluensa?
Symtom
När och var ska jag söka vård?
Hur kan jag minska risken för att smittas?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.