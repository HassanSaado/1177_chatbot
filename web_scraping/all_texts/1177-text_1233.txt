Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Undersökningar av det nyfödda barnet - persiska
معاینات نوزاد تازه متولد شده
نوزاد تازه متولد شده در اولین روزهای پس از تولد به روش‌های مختلفی معاینه می‌شود. بیشتر معاینات در بیمارستان، قبل از مرخص شدن شما انجام می‌شود. در صورتی که شما زود از بیمارستان مرخص شده‌اید ممکن است که برای انجام دادن معاینات، لازم باشد که مجدداً به بیمارستان بازگردید.
زمان انجام دادن بعضی از معاینات می‌تواند متفاوت باشد. برای مثال این مسأله می‌تواند به چگونگی حال شما و نوزاد بستگی داشته باشد.
.Läs texten på svenskahär
بلافاصله بعد از زایمان
نوزاد بلافاصله بعد از زایمان چندین بار معاینه می‌شود.
از جمله معایناتی که کارکنان انجام می‌دهند گوش دادن به ریتم ضربان قلب و تنفس نوزاد است.
در صورت نیاز نوزاد تحت درمان قرار می‌گیرد.
در بیشتر اوقات نوزاد می‌تواند در هنگام معاینه نزد یکی از والدین بماند. گاهی اوقات نوزاد بر روی یک میز مخصوص معاینه می‌شود.
یک ماما نوزاد را معاینه می‌کند
یک ماما نوزاد را چند ساعت بعد از تولد معاینه می‎کند. معاینات شامل این موارد است:
اندازه‌گیری وزن و قد نوزاد.
اندازه‌گیری دمای بدن نوزاد.
یک ماده‌ی خاص در خون اندازه‌گیری می‌شود. ماما با استفاده از یک دستگاه سنجش بر روی پوست این ماده را اندازه می‌گیرد. گاهی اوقات نیاز به گرفتن یک آزمایش خون است. اگر میزان این ماده در بدن زیاد باشد ممکن است که نوزاد نیاز به درمان داشته باشد.
به نوزاد از طریق ران ویتامین کا تزریق می‌شود.
گاهی اوقات قند خون اندازه‌گیری می‌شود.
یک پزشک متخصص اطفال نوزاد را معاینه می‌کند
همه‌ی نوزادان قبل از مرخص شدن از بیمارستان توسط متخصص اطفال معاینه می‌شوند. این معاینه زمان زیادی طول نمی‌کشد.
از جمله معایناتی که پزشک متخصص اطفال انجام می‌دهد نگاه کردن و گوش دادن به موارد زیر است:
قلب
ریه‌ها و تنفس
شکم
چشم‌ها
سر
اندام تناسلی و راست‌روده
پوست
شما که در خانه زایمان کرده‌اید
پس از زایمان، یک پزشک متخصص اطفال باید نوزاد را در اسرع وقت معاینه کند.
قبل از زایمان با یک ماما صحبت کنید تا برای یک قرار برنامه‌ریزی کنید.
آزمایش  PKU
بعد از دو شبانه‌روز یک آزمایش خون به نام آزمایش PKU از نوزاد گرفته می‌شود. آزمایش از یک رگ خون در دست یا پای نوزاد گرفته می‌‎شود.
انجام دادن این آزمایش به‌منظور تشخیص بیماری نادر در نوزاد است.
خوب است اگر نوزاد هنگام انجام دادن آزمایش سیر باشد. در این حالت نوزاد آرام می‌شود و درد کمتری حس می‌کند. گاهی اوقات ممکن است که به نوزاد در حین انجام دادن آزمایش آب‌قند داده بشود.
شنوایی سنجی نوزاد
ماما شنوایی نوزاد را می‌سنجد. معمولاً این معاینه هنگامی که نوزاد خواب است انجام داده می‌شود.
غربالگری پالس اکسیمتری (POX-screening)
در حین غربالگری پالس اکسیمتری یک دستگاه به دست یا پای نوزاد وصل می‌شود. دستگاه با یک گیره یا یک نوار خودچسب ثابت نگه‌داشته می‌شود.
این معاینه به منظور تشخیص نقص مادرزادی قلبی انجام داده می‌شود.
این معاینه زمان زیادی طول نمی‌کشد و بدون درد است.
اولین ادرار و مدفوع نوزاد
کارکنان در بیمارستان قبل از مرخص شدنتان چک می‌کنند اگر نوزاد ادرار و مدفوع کرده است.
در اینجا می‌توانید تصاویری از تغییرات رنگ ادرار و مدفوع نوزاد در هفته‌ی اول را مشاهده کنید. متن به زبان سوئدی است.

مرکز خدمات درمانی کودکان مسئولیت را به‌عهده می‌گیرد
شما وقتی از بیمارستان مرخص شده و به خانه بازگشته‌اید، اولین ارتباطتان را با مرکز خدمات درمانی کودکان (BVC) دارید. آنگاه یک پرستار BVC برای ملاقات به خانه می‌آید.
شما می‌توانید مترجم داشته باشید
شما اگر سوئدی صحبت نمی‌کنید ممکن است که حق داشتن مترجم را داشته باشید.
Share article
Share on facebook
Share on twitter
Share with a friend
Print page
Page Navigation
بلافاصله بعد از زایمان
یک ماما نوزاد را معاینه می‌کند
یک پزشک متخصص اطفال نوزاد را معاینه می‌کند
آزمایش  PKU
شنوایی سنجی نوزاد
غربالگری پالس اکسیمتری (POX-screening)
اولین ادرار و مدفوع نوزاد
مرکز خدمات درمانی کودکان مسئولیت را به‌عهده می‌گیرد
شما می‌توانید مترجم داشته باشید
محتوای بیشتر به زبان فارسی
زبان فارسی
در اینجا میتوانید آن محتوای وبسایت 1177 که به زبان فارسی ترجمه شده است، را بخوانید. برای به دست آوردن اطلاعات ناحیه محل زندگیتان(region)  را بالای صفحه انتخاب کنید
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.