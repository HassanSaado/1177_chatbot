Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Skador på armar och ben
Axeln ur led
Axeln ur led
Axeln kan gå ur led om den vrids kraftigt eller om du faller omkull och samtidigt tar emot dig med handen. När axeln går ur led gör det mycket ont. Du behöver få behandling snabbt så att axeln kommer på plats igen.
De flesta blir helt bra igen, men det är viktigt att leden kommer på plats så fort som möjligt. Annars kan vävnaderna runt axeln skadas, vilket kan göra att axeln lättare går ur led igen i framtiden.
Symtom
Det gör mycket ont om axeln har gått ur led och du vill inte röra den. De flesta brukar hålla överarmen intill kroppen och stödja den med andra armen för att minska smärtan.
När och var ska jag söka vård?
Kontakta genast envårdcentralellerjouröppen mottagningom du tror att axeln har gått ur led. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Många mottagningar kan du kontakta genom attlogga in.
Vad kan jag göra själv?
Det är bra att ligga på magen på ett bord med armen hängande fritt på sidan, om du inte kan ta dig till en läkare direkt. Ibland kan leden då gå tillbaka till rätt läge av sig själv.
Behandling
När du kommer till en läkare får du läkemedel som lindrar smärtan, och ofta även läkemedel som får muskeln att slappna av.
Axeln brukarröntgasom det är första gången den har gått ur led. Det görs för att läkaren ska kunna kontrollera att inget är brutet.
Sedan drar läkaren leden i rätt läge. Det brukar gå snabbt eftersom du tidigare har fått smärtstillande läkemedel. Du kan blisövdinnan leden dras på plats om du ändå har ont.
Efter behandlingen
Du kan behöva genomgå en ny röntgen efter att armen har kommit i rätt läge. Det behövs för att läkaren ska kunna se att axeln sitter på rätt plats.
Under de första dagarna kan det vara bra att ha ett stödjande förband. Men det är viktigt att du börjar röra axeln igen för att den inte ska bli stel och för att rörligheten inte ska bli sämre. En fysioterapeut kan hjälpa dig att öva upp rörligheten på rätt sätt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Mer på 1177.se
Läs mer om kroppens skelett och leder
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.