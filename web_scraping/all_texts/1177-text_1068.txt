Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid förmaksflimmer
Läkemedel vid förmaksflimmer
Det finns flera olika läkemedel som kan användas vid förmaksflimmer. Du kan behöva prova olika läkemedel innan du hittar det som passar bäst för dig.
Här kan du läsa mer omförmaksflimmer.
Det här är läkemedel som kan användas vid förmaksflimmer:
blodförtunnande läkemedel
betablockerare
rytmstabiliserande läkemedel
kalciumflödeshämmare.
Du kan läsa mer om de olika läkemedlen längre ner.
Det är olika vilket läkemedel som passar
Vilket läkemedel som läkaren väljer kan bero på om du har förmaksflimmer i attacker eller permanent förmaksflimmer. Det beror också på vilka besvär du har och om du har andra sjukdomar.Du kan behöva prova flera olika läkemedel för att hitta ett som passar bra för dig. Prata med en läkare om du har funderingar om din behandling.
Ibland kan läkemedel ge biverkningar
Alla läkemedel kan ge biverkningar. En del personer får biverkningar av en läkemedelsbehandling, andra inte. Ibland minskar biverkningarna efter en tid.
Kontakta din läkare om du har besvärliga biverkningar. Du kan behöva få en annan dos, prova ett annat läkemedel eller kanske en helt annan typ av behandling.
Blodförtunnande medel
Den största risken med förmaksflimmer är att blodet i hjärtat klumpar ihop sig och orsakar enstroke. Därför är det vanligt att fåblodförtunnande läkemedel. Då blir blodet tunnare och klumpar inte ihop sig lika lätt.
Rådgör med en läkare vilket av läkemedlen som passar bäst för dig.
Att tänka på
En del andra läkemedel kan påverka behandlingen. Berätta för läkaren om du använder något av dessa läkemedel:
Inflammationshämmande och smärtstillande läkemedel, så kallade cox-hämmare eller NSAID. Exempel är ibuprofen, naproxen, nabumeton och acetylsalicylsyra.
Läkemedel som innehåller johannesört.
Rådgör alltid med en läkare innan du slutar med blodförtunnande läkemedel. Risken för blodproppar kan öka om du avslutar behandlingen.
Du som är gravid
Rådgör med en läkare om du använder blodförtunnande läkemedel och planerar en graviditet.
Biverkningar
Blodförtunnande läkemedel kan öka risken förblödningar.
Exempel på blodförtunnande läkemedel
Blodförtunnande läkemedel kan innehålla följande verksamma ämnen:
warfarin
dabigatran
apixaban
rivaroxaban
edoxaban.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Betablockerare
Det är vanligt att få betablockerande läkemedel vid förmaksflimmer.Vid förmaksflimmer jobbar hjärtat hårt och blodtrycket kan stiga. Det bildas stresshormoner i kroppen.I blodkärlen och i hjärtat finns betareceptorer som tar hand om stresshormonerna. Betablockerande läkemedel blockerar receptorerna så att hormonerna har mindre effekt på dem. Då sjunker blodtrycket och pulsen. Hjärtat arbetar lugnare och mer effektivt.
Vid förmaksflimmer blir det oreda i hjärtats elektriska signaler. Betablockerare kan bromsa den elektriska oredan.
Alla betablockerare verkar på ungefär samma sätt. Du kan ändå behöva byta till en annan typ av betablockerare om den du prövar först inte fungerar bra eller om du får biverkningar.
Att tänka på
Det är viktigt att en läkare bestämmer din dosering. Betablockerare dämpar hjärtats aktivitet och det är viktigt att det blir rätt.
Om du harastma,KOLeller andra besvär med luftrören och lungorna ska du berätta det för läkaren innan du börjar använda betablockerare.
Rådgör alltid med en läkare innan du avslutar en behandling med betablockerande läkemedel.
Du som är gravid eller ammar
Rådgör med en läkare om du behöver använda betablockerare.
Biverkningar
Betablockerande läkemedel kan ge en eller flera av följande biverkningar:
Du kan bli trött.
Du kan fåhuvudvärk.
Du kan bliyr.
Du kan bli illamående.
Du kan få kräkningar eller diarré.
Du kan få kalla händer och fötter.
Du kan få sömnproblem och mardrömmar.
Du kan få långsam hjärtrytm.
Exempel på betablockerande läkemedel
Betablockerande läkemedel kan innehålla följande verksamma ämnen:
atenolol
metoprolol
bisoprolol
sotalol
karvedilol
propranolol.
Du kan fråga på ett apotek om du vill veta mer. Du kan även söka efter det verksamma ämnet på fass.se. Där kan du se vilka olika produktnamn som finns och läsa mer om varje läkemedel.
Rytmstabiliserande läkemedel
För att lugna hjärtat är det vanligt att först pröva med betablockerare. Men om inte det fungerar bra kan du få rytmstabiliserande läkemedel. Det är läkemedel som lugnar de elektiska signalerna i hjärtat.
Att tänka på
Det är viktigt att en läkare bestämmer din dosering. Rådgör alltid med en läkare innan du avslutar en behandling med rytmstabiliserande läkemedel.
Du som är gravid eller ammar
Rådgör med en läkare om du behöver använda läkemedlet när du är gravid eller ammar.
Biverkningar
Rytmstabiliserande läkemedel kan ge en eller flera av följande biverkningar:
Du kan bli törstig.
Du kan få problem att kissa.
Du kan bli trött.
Du kan bli illamående.
Din syn kan bli dimmig.
Amiodaron kan också påverka lungorna eller sköldkörteln.
Exempel på rytmstabiliserande läkemedel
Rytmstabiliserande läkemedel kan innehålla följande verksamma ämnen:
amiodaron
dronedaron.
Du kan fråga på ett apotek om du vill veta mer. Du kan även söka efter det verksamma ämnet på fass.se. Där kan du se vilka olika produktnamn som finns och läsa mer om varje läkemedel.
Kalciumflödeshämmare
Det måste finnas kalcium i blodet för att musklerna i hjärtat ska kunna jobba och dra ihop sig. Kalciumflödeshämmare minskar flödet av kalcium till muskelcellerna. Läkemedlen sänker pulsen och bromsar upp hjärtats arbete.Det är vanligt att först få prova betablockerare. Men om inte det fungerar bra kan du få kalciumflödeshämmare i stället.
Att tänka på
Rådgör alltid med en läkare innan du avbryter en regelbunden behandling med kalciumflödeshämmare. En behandling ska inte avslutas för tvärt.
Du som är gravid eller ammar
Det finns en risk för att barnet kan påverkas. Rådgör därför med en läkare om du behöver använda läkemedlet när du är gravid eller ammar.
Biverkningar
Du kan få en eller flera av följande biverkningar:
Du kan bli röd i ansiktet.
Du kan få svullna fötter.
Du kan fåhuvudvärk.
Du kan bli trött.
Du kan bli illamående.
Du kan bliförstoppad.
Oftast går biverkningarna över efter några dagar. Men fötterna kan fortsätta vara svullna en längre tid.
Exempel på kalciumflödeshämmare
Kalciumflödeshämmande läkemedel kan innehålla det verksamma ämnet:
diltiazem.
Du kan fråga på ett apotek om du vill veta mer. Du kan även söka efter det verksamma ämnet på fass.se. Där kan du se vilka olika produktnamn som finns och läsa mer om varje läkemedel.
Digitalis
Digitalis är ett ämne som finns i fingerborgsblomman, digitalis purpurea. Ämnet stärker hjärtats pumpförmåga och bromsar hjärtrytmen när du vilar.
Digitalis brukar användas om du samtidigt har hjärtsvikt.
Att tänka på
Det är viktigt att du tar läkemedlet exakt så som du blir ordinerad av läkaren. Det är inte bra att ta för låg eller för hög dos.
Tala om för läkaren om du samtidigt använder medel som innehåller johannesört.
Du som är gravid eller ammar
Du kan använda läkemedlet när du är gravid.
Rådgör med en läkare om du behöver använda läkemedlet när du ammar.
Biverkningar
För mycket digitalis i blodet kan ge en eller flera av följande biverkningar:
Du kan få dålig aptit.
Du kan bli illamående.
Du kan få synrubbningar som dimsyn eller att allt du ser färgas i en gulgrön ton.
Kontakta genast en läkare om du får sådana besvär.
Exempel på läkemedel med digitalis
Digitalis kan innehålla det verksamma ämnet:
digoxin.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Blodförtunnande medel
Betablockerare
Rytmstabiliserande läkemedel
Kalciumflödeshämmare
Digitalis
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.