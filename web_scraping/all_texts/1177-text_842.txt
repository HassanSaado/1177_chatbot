Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Yrsel, svimning och kramper
Kramper hos barn
Kramper hos barn
Barn kan få olika slags kramper. Vanligast är feberkramper och affektanfall. Kramperna går oftast över inom några minuter.
I den här texten kan du läsa om de vanligaste kramperna hos barn. Åldrarna som anges är ungefärliga.
Hur kan kramper visa sig?
Kramper kan visa sig på olika sätt, här är några exempel.
Barnet kan ha ett eller flera av dessa symtom:
Det går inte att få kontakt med barnet. Hen tittar rakt fram, uppåt eller åt sidan.
Barnet har ryckningar i ansiktet, armarna och benen. Ryckningarna kan vara antingen i ena eller båda sidorna av kroppen.
Barnet blir helt stel utan ryckningar och kan bita ihop tänderna hårt.
Barnet blir slapp i kroppen och faller ihop.
Barnet kissar eller bajsar på sig.
Barnet dreglar.
Barnets ansiktsfärg blir blek eller mörk, nästan blå.
Olika typer av kramper
Dessa är de vanligaste kramperna hos barn:
feberkramper
affektanfall
epileptiska krampanfall.
Feberkramper
Feberkramper inträffar oftast i början av en infektion, till exempel vid en vanlig förkylning. Vanligen sker krampen när febern är över 38,5 grader, speciellt om febern stiger snabbt.
Det här är vanliga symtom:
Barnet förlorar medvetandet.
Hela kroppen blir stel, huvudet böjs bakåt, huden blir blek och kanske till och med lite blå.
Barnet har ryckningar i kroppen.
Oftast går krampen över inom några minuter.
Läs merom feberkramper.Läs bland annat om vilka undersökningar som görs och hur det kan behandlas.
Affektanfall
Affektanfall beror på starka känslor hos barnet. Det kan till exempel handla om att barnet har mycket ont, är arg eller rädd.
Ett vanligt symtom är att barnet börjar skrika så mycket att hen tappar andan och förlorar medvetandet under någon minut. Barnet kan också förlora medvetandet utan att skrika.
Det kan se otäckt ut, men är inte skadligt.
Läs mer omaffektanfall.
Epileptiska krampanfall
Symtomen vid ett epileptiskt krampanfall kommer plötsligt. De varar vanligtvis från några sekunder upp till några minuter. De kan vara mycket olika för olika personer, men hos en och samma person är anfallen oftast likadana varje gång.
Det är vanligt att barnet får ett eller flera av dessa symtom:
Barnet förlorar medvetandet.
Barnet blir stel i hela kroppen och får ryckningar i en eller flera kroppsdelar.
Barnet tuggar, och det rinner saliv ur munnen.
Barnet blir blek.
Ofta är barnet mycket trött när anfallet är slut.
Vid en annan typ av anfall kan det vara svårt att få kontakt med barnet. Hen kan också bli slapp i hela kroppen och ibland ramla omkull.
Läs merom epilepsi.Läs bland annat om olika typer av anfall, om vilka undersökningar som görs och hur det kan behandlas.
En typ av epileptiska krampanfall gör att barnet blir frånvarande en kort stund och stirrar tomt framför sig, men är sedan snabbt som vanligt igen. Ett sådant anfall kallas frånvaroattack. Barnet förlorar medvetandet, men är opåverkad direkt när anfallet har gått över. Ett annat namn på frånvaroattacker är absenser.
En annan typ av epileptiska krampanfall är infantila spasmer. Det är mycket ovanligt. Då får barnet flera små sekundkorta böjningar i nacken, armarna och benen. Huvudet faller framåt, armarna slår ut och böjs framåt, och benen dras upp.
Infantila spasmer kan förekomma upp till två års ålder. Det är vanligast hos barn under ett år, framför allt hos barn mellan fyra och sju månaders ålder.
När och var ska jag söka vård?
Du behöver inte söka vård om du tydligt känner igen krampen från tidigare tillfällen, om barnet mår bra efteråt, och du känner dig trygg med vad du ska göra.
Om barnet har en behandling mot en krampsjukdom ska du kontakta mottagningen där barnet får behandling. Du behöver inte söka vård någon annanstans om det är stängt. Vänta tills mottagningen öppnar.
Kontaktabarnavårdscentralen, BVCelleren vårdcentralom något av detta stämmer:
Barnet har affektanfall som återkommer flera dagar i rad eller som är längre än vad de har varit förut.
Det är första gången barnet får ett affektanfall.
Du behöver inte söka vård någon annanstans om det är stängt. Vänta tills mottagningen öppnar.
Om det är bråttom
Kontakta genast en vårdcentral eller enjouröppen mottagningom barnet har ett eller flera av följande besvär:
Barnet har haft ett första krampanfall som har gått över.
Kramperna är annorlunda än vanligt, eller barnet mår inte bra efteråt.
Barnet har flera kramper under ett och samma dygn.
Om det är stängt på vårdcentralen eller den jouröppna mottagningen, sök vård på en akutmottagning.
Ring genast 112 om något av detta gäller:
Barnet har pågående kramper för första gången.
Barnet har kramper i mer än fem minuter.
Barnet återfår inte medvetandet inom fem minuter.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Vad kan jag göra själv?
Krampanfall kan se mycket skrämmande ut. Men det är mycket ovanligt att de är skadliga för barnet.
Gör så här:
Se till att andningsvägarna är fria om barnet förlorar medvetandet och har ryckningar i kroppen.
Lossa kläder som sitter åt.
Lägg barnet på rygg under anfallet.
Lägg barnet i stabilt sidolägenär anfallet är över. Hen ska ligga med ansiktet vinklat lätt nedåt så saliv och eventuellt blod kan rinna ut.
Utredning och undersökning
Hur utredningen går till beror på vilka frågor som behöver besvaras. En sådan fråga kan till exempel vara att ta reda på varför barnet har feber.
Ofta mäts barnets blodtryck och hen får lämnablodprov genom ett stick i fingret. Du och barnet får berätta hur barnet mår och vad som har hänt.
Ibland undersöks barnetshjärna med EEGBarnet kan också få genomgå enmagnetkameraundersökning.
Påverka och delta i din vård
Barn ska ha möjlighet att vara delaktiga
För att kunna vara aktiva i vården och ta beslut är det viktigt att du och barnetförstår den information ni får avvårdpersonalen.
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens mognad.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur kan kramper visa sig?
Olika typer av kramper
När och var ska jag söka vård?
Vad kan jag göra själv?
Utredning och undersökning
Påverka och delta i din vård
Aktuella artiklar
Feberkramper hos barn
En del barn som har feber får feberkramper. Det ser ofta dramatiskt ut men är i regel inte skadligt. Vanligtvis händer det barn mellan sex månaders och fem års ålder.
Affektanfall hos barn
Affektanfall innebär att små barn gråter eller skriker så mycket att de tappar andan och svimmar. De kan också svimma utan att skrika. Anfallen kan se otäcka ut men är inte skadliga.
Epilepsi
Epilepsi är en sjukdom i hjärnan som orsakar olika typer av anfall. Ett anfall kan innebära att du får en kramp eller förlorar delar av ditt medvetande under en kortare eller längre stund.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.