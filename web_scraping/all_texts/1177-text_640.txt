Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Syn
Glaskroppsavlossning
Glaskroppsavlossning
Glaskroppsavlossning beror på ögats naturliga åldrande och ger sällan några besvär. Det är vanligast hos dig som har fyllt 50 år. Oftast märker du inte av det. Ibland kan det gå hål på näthinnan när glaskroppen lossnar, men det är mycket ovanligt. Då behöver du behandling.
Behandlingen behövs eftersom det annars finns risk att du fårnäthinneavlossning.
Du kan få glaskroppsavlossning i ett eller båda ögonen. Det behöver inte ske samtidigt i båda ögonen.
Symtom
Glaskroppsavlossning kommer ofta plötsligt. Det gör inte ont. Men det är vanligt att få ett eller flera av följande symtom vid en glaskroppsavlossning:
Du ser små rörliga punkter, streck eller ringar. De kallas för grumlingar.
Du ser ljusblixtar i utkanten av synfältet.
Du ser större rörliga sotflagor eller upplever att synfältet blir disigt.
Grumlingar
Grumlingar är strukturer i glaskroppen som är delvis genomskinliga. De brukar bli fler när ögat åldras. Grumlingarna blir också rörligare när glaskroppen blir mer vattnig eller när den lossnar. Det gör att grumlingarna syns tydligare.
Grumlingar uppfattas som gråsvarta halvt genomskinliga punkter, streck eller ringar i synfältet. De kan också uppfattas som smuts på glasögonen som inte går att putsa bort.
Grumlingarna sjunker med tiden undan i utkanten av synfältet så att du upplever att de försvinner. Det är också vanligt att vänja sig vid dem. Då störs du inte längre av dem.
Det kan hjälpa att titta upp och ner några gånger om grumlingarna skymmer ditt synfält. Då brukar grumlingarna flytta på sig.
Blixtar
Att se ljusblixtar i utkanten av synfältet beror på att glaskroppen drar i näthinnan när glaskroppen lossnar. Då kan det uppstå ett hål i näthinnan. Det är allvarligt, men mycket ovanligt.
Rörliga sotflagor och dis
Det kan ha uppstått en blödning i något av näthinnans blodkärl om du ser stora rörliga fläckar som liknar sotflagor, eller om du får mycket disig syn. Det är också allvarligt, men mycket ovanligt.
När och var ska jag söka vård?
De allra flesta som har grumlingar behöver inte söka vård eftersom besvären brukar gå över av sig själva efter några månader.
Kontakta envårdcentraleller enjouröppen mottagningså snart som möjligt om du har ett eller flera av följande besvär:
Du ser ljusblixtar i utkanten av synfältet.
Du ser stora rörliga sotflagor eller får mycket disig syn.
Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Om det är bråttom
Kontakta en vårdcentral eller en jouröppen mottagning så snart det går om du ser en gråaktig eller mörk skugga i utkanten av synfältet. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar nästa morgon. Men vänta inte en hel helg. Det gäller speciellt om skuggan i utkanten av synfältet blir större.
Ring telefonnummer 1177 om du behöversjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökning
För att ta reda på om du har en glaskroppsavlossning behöver läkaren undersöka dina ögon.
Det är viktigt att du blir undersökt av en läkare på en vårdcentral eller en ögonmottagning om du har tydliga symtom. Annars kan glaskroppsavlossningen i sällsynta fall göra så att det går hål på näthinnan. Då behöver du behandling.
Undersökning med ögonmikroskop
Läkaren gör enögonundersökningmed ett ögonmikroskop. Det består av en lampa och en förstoringsapparat. Ögonmikroskopet står på ett bord som går att höja och sänka.
Vissa delar av ögat kan vara svåra för läkaren att undersöka när pupillen har sin vanliga storlek. Därför vidgas ofta pupillen med ögondroppar.
Du sitter på ena sidan av ögonmikroskopet med hakan och pannan mot ett stöd. Det gör så att huvudet är helt stilla. På andra sidan av mikroskopet sitter läkaren och undersöker ögat med hjälp av förstorande linser.
Ljuset i mikroskopet är ganska starkt och bländande, men annars är undersökningen är inte obehaglig.
Efter undersökningen
De första timmarna efter en undersökning bör du undvika att köra bil eller göra något annat som kräver att du har bra syn. Det gäller om du har fått pupillvidgande ögondroppar.
Behandling
Du behöver oftast inte någon behandling om du har en glaskroppsavlossning.
Behandling om näthinnan skadats
Näthinnan behöver lagas om det har gått hål på den, eftersom det finns risk att du kan fånäthinneavlossning. Hålet i näthinnan lagas med laser.
Behandlingen tar ungefär tio minuter och görs på en ögonmottagning.
Du gå hem direkt efter en laserbehandling. Men eftersom ögonen kan vara påverkade av undersökningen ska du undvika att köra bil eller något annat fordon.
Så går behandlingen till
Först bedövar läkaren ögat med ögondroppar. Sedan får du sitta med huvudet i ett stöd på ögonmikroskopet. Läkaren riktar sedan korta ljusstrålar med laser in i ögat. Det kan kännas som lätta stick i ögat men det brukar inte göra ont.
Efter behandlingen
Du kan vara ljuskänslig de första timmarna efter laserbehandlingen Det beror på att pupillen har blivit vidgad. Därför ska du undvika att köra bil under den tiden. Du kan också ha svårt att läsa eller se skarpt på nära håll med det behandlade ögat de första timmarna. Men för övrigt mår du som vanligt, och kan också leva som vanligt.
Återbesök
Du blir ofta kallad till ett återbesök på ögonkliniken, efter ungefär en till två veckor. Då kontrollerar läkaren att allt läker som det ska.
Vad är en glaskropp?
Glaskroppen är en genomskinlig geléaktig massa som fyller ut utrymmet mellan linsen och näthinnan i ögat. Den sitter fast i näthinnan. Glaskroppen är inte nödvändig försynen eller ögats funktion.
Grumlingar i glaskroppen följer ögats rörelser
Det är mycket vanligt att se något litet som följer med ögats rörelser när du flyttar blicken. De kallas grumlingar och beror på att det finns ogenomskinligare eller tätare partier i glaskroppen.
Du kan ha den här typen av prickar framför ögonen i alla åldrar. De syns bättre när du tittar mot en ljus bakgrund, till exempel en vit vägg, en boksida eller snö.
Glaskroppen skrumpnar
Från 50-årsåldern blir glaskroppen allt mer lättflytande, som vatten. Glaskroppen sjunker också ihop. Vävnaden som fäster glaskroppen vid näthinnan blir svagare. Detta gör att glaskroppen så småningom lossnar från näthinnan. Det ger oftast inga allvarliga besvär, utan är en naturlig del av åldrandet.
Grumlingarna i glaskroppen blir fler
Grumlingarna i glaskroppen blir fler när ögat åldras. De följer med blicken och kan upplevas som om de gungar i synfältet. Det påverkar oftast inte synen.
Om glaskroppen lossnar eller drar i näthinnan
Ibland kan glaskroppen släppa från näthinnan baktill i ögat. Då kan grumlingarna komma hastigt. Ibland drar glaskroppen i näthinnan när den släpper. Då kan du se ljusblixtar. Du behöver då fåögat undersökt av en ögonläkareså att du kan få behandling.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på 1177.se
Näthinneavlossning
Ögonundersökning
Så fungerar ögat och synen
Patientlagen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökning
Behandling
Vad är en glaskropp?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.