Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
Akuta metoder – kopparspiral och akut-p-piller
Akuta metoder – kopparspiral och akut-p-piller
Det finns två sätt att minska risken att bli gravid efter att du har haft ett oskyddat vaginalt samlag. Det ena sättet är att sätta in en kopparspiral. Det andra sättet är att ta ett akut-p-piller.
Akut-p-piller kallas ibland för dagen efter-piller.
Hur använder jag kopparspiral?
Enkopparspiralpåverkar miljön i livmodern och förhindrar på så sätt en befruktning. Spiralen ska sättas in inom fem dygn efter det oskyddade samlaget.
Det är en barnmorska eller en läkare som sätter in spiralen. Du kan kontakta en ungdomsmottagning, barnmorskemottagning eller gynekologisk mottagning för att få hjälp. Det går även att få hjälp på en mottagning för sexuell hälsa om det finns en sådan där du är.
Gör ett graviditetstest tre till fyra veckor efter att du har satt in kopparspiralen, för att vara säker på att du inte har blivit gravid. Det gäller oavsett om du får din mens som väntat eller inte.
Vill du inte ha kvar spiralen kan du ta ut den när att du har gjortgraviditetstestet.
När passar kopparspiral som akutmetod?
Att sätta in en kopparspiral är den säkraste akuta metoden om du vill minska risken att bli gravid efter ett oskyddat samlag. Det kan till exempel vara om kondomen har råkat gå sönder eller om du har glömt att använda ditt vanliga preventivmedel.
Metoden passar speciellt bra om du sedan vill ha kvar spiralen som ett mycket effektivt långvarigt skydd mot graviditet. Kopparspiralen kan sitta kvar i fem år om du vill.
När passar inte kopparspiral som akutmetod?
En kopparspiral passar inte om du tycker att det känns konstigt eller obehagligt att ha något inuti kroppen.
Biverkningar av kopparspiral
Du kan få rikligaremensoch mermensvärkom du väljer att ha kvar kopparspiralen.
Hur använder jag akut-p-piller?
Ett akut-p-piller förhindrar risken att bli gravid genom att hämma eller skjuta upp ägglossningen. Akut-p-pillret avbryter däremot inte en graviditet om ägget redan har hunnit bli befruktat. Det är alltså inte samma sak att ta ett akut-p-piller som att ta ett så kallat abortpiller eller att göra enabort.
Det finns två sorters akut-p-piller. Den ena sorten kan du ta upp till 120 timmar, alltså fem dygn, efter ett oskyddat samlag. Den andra sorten kan du ta upp till 72 timmar, alltså tre dygn, efter ett oskyddat samlag. Den första sorten är lite säkrare än den senare.
Oavsett vilken sort du väljer så är det bra att äta tabletten så snart som möjligt efter det oskyddade samlaget. Ju tidigare du äter tabletten, desto mindre är risken att du blir gravid.
Du måste ta ett nytt akut-p-piller om du råkar ha oskyddat samlag igen.
Hur ofta kan jag ta akut-p-piller?
Akut-p-piller ska bara användas som en nödlösning och inte som ett regelbundet skydd mot graviditet. Det är inte farligt att ta akut-p-piller ofta, men det ger inte ett lika bra skydd som andra preventivmedel och kroppen påverkas mer. Det beror på att dosen av hormoner är högre i akut-p-piller.
Behöver du ofta ta akut-p-piller ska du skaffa något annat skydd. Du kan kontakta en ungdomsmottagning, barnmorskemottagning eller mottagning för sexuell hälsa för att få råd om vad som kan passa just dig.
Det finns ingen gräns för hur många gånger per menscykel du kan ta ett akut-p-piller. Det är bättre att ta ett akut-p-piller flera gånger under samma menscykel än att låta bli.
Hur får jag tag på akut-p-piller
Du kan köpa båda sorterna receptfritt på ett apotek. Du kan också få hjälp på en ungdomsmottagning, barnmorskemottagning eller en mottagning för sexuell hälsa. Du som är ung brukar kunna få akut-p-piller gratis på en ungdomsmottagning.
När passar akut-p-piller?
Akut-p-piller passar om du vill minska risken att bli gravid efter ett oskyddat samlag. Det kan till exempel vara om kondomen har råkat gå sönder eller om du har glömt att använda ditt vanliga preventivmedel.
När passar inte akut-p-piller?
Akut-p-pillret ellaOne kan påverka effekten av preventivmedel med hormoner. Du ska därför välja ett annat akut-p-piller än just ellaOne om du redan äter p-piller och har missat ett piller.
Biverkningar av akut-p-piller
Du kan må illa, få huvudvärk och ont i magen efter att du har tagit ett akut-p-piller. Det är inte farligt och brukar gå över efter något dygn.
Akut-p-piller kan påverka dinmens. Det är vanligt att mensen kommer antingen lite tidigare eller senare än väntat när du har tagit ett akut-p-piller. Det är också vanligt med mellanblödningar.
Gör ettgraviditetstesttre till fyra veckor efter att du har tagit akut-p-pillret för att vara säker på att du inte har blivit gravid. Det gäller oavsett om du får din mens som väntat eller inte.
Vad kostar kopparspiral och akut-p-piller?
I de flesta regioner kan du få kopparspiralen kostnadsfritt i samband med besök på en barnmorskemottagning, gynekologisk mottagning eller ungdomsmottagning. I andra regioner får du betala själv. Det kan därför vara bra att undersöka vad som gäller i just den region där du bor.
Du får betala om du köper akut-p-piller receptfritt på ett apotek. Hur mycket det kostar kan variera, men det brukar kosta ungefär 140-280 kronor.
Unga får preventivmedel gratis
De flesta preventivmedel är gratis för dig som är under 21 år. Det gäller i hela landet. I en del regioner är det billigare med preventivmedel ända tills du fyller 26 år. Kolla vad som gäller där du bor. Akut-p-piller är gratis på ungdomsmottagningen.
Det är viktigt att du förstår den information du får
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur använder jag kopparspiral?
Hur använder jag akut-p-piller?
Vad kostar kopparspiral och akut-p-piller?
Det är viktigt att du förstår den information du får
Fråga om läkemedel
Mer på 1177.se
Preventivmedel – skydd mot graviditet
Det finns olika sätt att skydda sig mot oönskad graviditet. De olika sätten brukar kallas för preventivmetoder eller preventivmedel. Kondom och femidom är de enda metoderna som också skyddar mot könssjukdomar om de används på rätt sätt.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.