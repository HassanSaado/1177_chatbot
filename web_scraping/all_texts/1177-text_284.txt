Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Hur går en diskografi till?
Hur går en diskografi till?
Fråga
Hur går en diskografi till?
Svar
Diskografi är en röntgenundersökning. Den används för att kunna sediskarna i ryggraden.
Diskarna finns mellan kotorna i ryggen. De består av en ring av broskvävnad med en mjuk kärna. Diskarna dämpar stötar och gör att du kan böja ryggen. Diskarna kallas även kallas mellankotskivor.
När används diskografi?
Du kan bli undersökt med diskografi om du har haft ont i ryggen länge. Undersökningen visar från vilken disk som smärtan kommer från.
Diskografi används framför allt när andra undersökningsmetoder inte har gett ett klart svar på varifrån smärtan kommer. Undersökningen kan då användas för att bedöma om du behöver opereras.
Så går undersökningen till
Du får ligga på sidan på en brits som delvis omges av en röntgenkamera. Huden på ryggen tvättas. Området runt ryggraden kläs in med sterila dukar.
Du fårsprutor med lokalbedövningi huden och i vävnaden intill disken. Du kan få lokalbedövning på flera ställen om det är flera diskar som ska undersökas.
När vävnaden är bedövad sticker läkaren in en nål till själva disken. Genom nålen förs sedan en tunnare nål in till centrum av disken. Det kan ibland kännas obehagligt.
Sedan får du en vätska som kallas kontrastmedel insprutad genom den tunna nålen. Medlet gör att det som ska undersökas syns tydligt på röntgenbilderna. Det kan ibland kännas som ett tryck eller kännas obehagligt på samma sätt som tidigare. Det kan också göra ont på ett sätt som du inte har upplevt tidigare.
Beroende på vad du känner vid insprutningen kan läkaren göra olika bedömningar, bland annat vad du behöver för behandling.
Efter sprutan med kontrastmedel tar läkaren röntgenbilder. Därefter tas nålarna bort och undersökningen är över.
Hela undersökningen tar högst en timme och det är vanligt att känna sig öm efter nålsticken några dagar efteråt.
Läs mer på 1177.se omdiskbråckochont i ryggen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.