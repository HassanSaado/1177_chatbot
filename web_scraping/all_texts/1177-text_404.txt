Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Smärtlindring under förlossningen
Lustgas som smärtlindring vid förlossning
Lustgas som smärtlindring vid förlossning
Lustgas är ett läkemedel som du andas in genom en mask. Gasen påverkar hjärnan så att du slappnar av och inte upplever smärtan lika starkt. Det är mycket vanligt att använda lustgas under en förlossning. Det varierar från person till person hur mycket man tycker att metoden hjälper.
Lustgasen som används inom sjukvården är en blandning av syrgas och dikväveoxid.Här kan du läsa mer omsmärta under förlossningen.
Så går behandlingen till
När du får en värk andas du i en mask. Du får själv hålla i masken. På en del förlossningsavdelningar används ett rör i stället för en mask.
Lustgasens effekt kommer efter några sekunder. Använd därför lustgasen så tidigt som möjligt vid varje värk. Andas ut och in med långa djupa andetag i masken under värken.Andas in utan masken när värken avtar, men andas fortfarande ut i masken. Gör det ungefär tre gånger. Det är för att lustgasen inte ska komma ut i rummet.Mellan värkarna andas du som vanligt, utan mask.
Det kan ta lite tid innan lustgasen ger full effekt. Be barnmorskan om hjälp om det inte fungerar tillräckligt bra.
Det finns olika styrkor på lustgasen. Man brukar starta med en svag styrka och sedan öka efter behov.

Hur fungerar smärtlindringen?
Det du andas in är en blandning av syrgas och dikväveoxid. Vårdpersonalen ser till att du får lagom mycket lustgas. Lustgasen dämpar smärtan. Värkarna känns fortfarande, men de gör inte lika ont. Lustgasen kan också göra så att du känner dig avslappnad.
Det är olika hur bra man tycker att lustgasen fungerar. För en del fungerar det jättebra och för vissa inte alls.
Vilken annan smärtlindring kan jag kombinera med?
Lustgas kan användas som enda smärtlindring. Den kan också användas med alla andra smärtlindringsmetoder.
När under förlossningen passar smärtlindringen bäst?
Du behöver vara på förlossningsavdelningen för att kunna få lustgas. Dessutom behöver värkarna vara regelbundna.
Hur länge verkar smärtlindringen?
Lustgas verkar efter några sekunder och försvinner fort ur kroppen. När du börjar andas vanlig luft brukar effekterna av lustgasen försvinna efter två-tre andetag.
Fördelar med lustgas
Det här är fördelar med att använda lustgas under förlossningen:
Barnet påverkas inte.
Värkarbetet påverkas inte.
Du är själv med och styr över när och hur mycket som behövs.
Det gör inte ont att få lustgas. Det behövs inga nålstick.
Nackdelar och biverkningar
Det här är nackdelar med att använda lustgas under förlossningen:
Du kan inte röra dig fritt utan behöver vara nära andningsmasken.
Du kan bli dåsig, yr och illamående.
Du kan få minnesluckor.
Lustgas är en växthusgas. Den är dålig för miljön.
Det kan vara svårt eller jobbigt att andas i en mask.
När är behandlingen olämplig?
Det är inte så vanligt att använda lustgas när det är dags att krysta. Det kan vara svårt att koncentrera sig på krystningen och samtidigt andas lustgas.
Det är också svårt att använda lustgas samtidigt som man duschar.
En del mår dåligt av lustgas. I så fall kan man sluta använda den.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så går behandlingen till
Hur fungerar smärtlindringen?
Vilken annan smärtlindring kan jag kombinera med?
När under förlossningen passar smärtlindringen bäst?
Hur länge verkar smärtlindringen?
Fördelar med lustgas
Nackdelar och biverkningar
När är behandlingen olämplig?
Påverka och delta i din vård
Läs mer på 1177.se
Smärta under förlossningen
Det gör ont att föda barn. Hur man upplever smärtan är olika. Kroppen är gjord för att hantera smärta. Men det finns olika metoder som kan hjälpa till att lindra smärtan om det behövs.
Bäckenbottenbedövning, PDB
Bäckenbottenbedövning kan användas mot slutet av förlossningen. Den bedövar bäckenbotten när barnet ska födas fram. Den passar också bra om du behöver sys efter förlossningen, eller om förlossningen behöver avslutas med sugklocka.
Livmoderhalsbedövning, PCB
Livmoderhalsbedövning ges med en spruta med läkemedel som bedövar livmoderhalsen. Bedövningen blockerar nerver som skickar signaler vid smärta. Den passar bra när förlossningen går snabbt, innan det är dags att krysta.
Massage som smärtlindring vid förlossning
Att få massage under förlossningen kan hjälpa dig att hantera smärtan. Massagen kan göra så att du slappnar av. Vid massage frigörs det hormoner i kroppen. Hormonerna lugnar och minskar känsligheten för smärta.
Ryggbedövning
Vid en ryggbedövning sprutar läkaren ett bedövande läkemedel in i ryggen. Du kan få en ryggbedövning om du ska opereras i nedre delen av kroppen eller om du ska föda barn. Antingen får du behandlingen som smärtlindring eller som en helbedövning. Ditt medvetande påverkas inte av ryggbedövningen. Du kan alltså vara vaken och klar i huvudet.
Sterila kvaddlar
Sterila kvaddlar är sprutor med sterilt vatten som du får i huden. Metoden kan användas som smärtlindring under förlossning. Kvaddlarna sätter igång kroppens egen smärtlindring. De tar också uppmärksamheten från förlossningssmärtan.
Tens
Tens, transkutan elektrisk nervstimulering, är en smärtlindringsmetod som stimulerar nerverna.
Värme som smärtlindring vid förlossning
En varm dusch eller ett varmt bad kan lindra smärtan under en förlossning. En varm vetekudde kan också hjälpa. Värme och vatten kan sätta igång kroppens egen smärtlindring. Det hjälper också till att slappna av.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.