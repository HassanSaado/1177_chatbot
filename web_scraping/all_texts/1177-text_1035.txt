Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
P-stav
P-stav
P-stav är ett preventivmedel mot graviditet som sätts in under huden på överarmen. Staven är av mjuk plast och ungefär lika stor som en tändsticka. Den ger ett mycket effektivt skydd mot graviditet.
P-staven innehåller hormonet gestagen som påverkar sekretet i livmoderhalsen så att det blir segt och tjockt. Det gör det svårt för spermier att tränga in i livmodern. P-staven påverkar också slemhinnan i livmodern. P-staven gör så att du inte får någon ägglossning.
Metoden skyddar inte mot könssjukdomar.
Hur får jag en p-stav?
Kontakta enbarnmorskemottagning,gynekologeller mottagning för sexuell hälsa om du vill börja med p-stav.  Du kan kontakta enungdomsmottagningom du är under 25 år. Det kan variera vilken ålder som gäller beroende på var du bor.
En barnmorska eller en läkare sätter in staven under huden på insidan av överarmen. Innan den sätts in får dulokalbedövning.
När p-staven är på plats syns den oftast inte, men du kan känna den om du rör vid området på armen. P-staven sitter kvar tills en barnmorska eller läkare tar bort den igen.
Hur fort skyddar en p-stav?
P-staven kan sättas in när som helst, oavsett om du har mens eller inte. Du är skyddad mot graviditet redan från första dagen om du sätter in den under mensens första fem dagar.
Det tar sju dagar innan du är skyddad mot graviditet om du sätter in p-staven när du inte har mens. Det är viktigt att du skyddar dig på något annat sätt om du har slidsamlag under den tiden och inte vill riskera en graviditet.
Vad kostar p-stav?
P-stav ingår ihögkostnadsskyddet för läkemedel. Besök på mottagningen ingår ihögkostnadsskydd för öppenvård. Kostnaden kan skilja sig beroende på var du bor.
Unga får preventivmedel gratis
De flesta preventivmedel är gratis för dig som är under 21. Det gäller i hela landet. I en del regioner är det billigare med preventivmedel ända tills du fyller 26 år. Kolla vad som gäller där du bor.
Så fungerar p-stav
En liten dos av hormonet gestagen frigörs från staven under hela tiden den sitter under huden. Det gör att kroppen får ett jämnt upptag av hormonet. Ett jämt upptag av hormonet ger ett mycket effektivt skydd mot oönskad graviditet.
Ta ut eller byta p-stav
Staven kan sitta i tre år, men kan tas ut tidigare om du vill.
Boka en tid för att ta ut staven. Det är viktigt att börja använda något annatskydd mot graviditetdirekt om du inte vill bli gravid.
När passar p-stav
P-stav passar dig som vill ha ett långtidsverkande preventivmedel.
En p-stav passar också dig som inte vill eller kan använda preventivmedel som innehåller östrogen. Det kan vara på grund av ärftlighet för blodpropp, att du har migrän med aura eller att du har högt blodtryck.
P-stav passar dig som vet att du inte vill bli gravid den närmaste tiden, eftersom du har skydd i tre år från det att din p-stav satts in.
Fördelar med p-stav
Du behöver inte tänka på att ta en tablett varje dag.
P-stav skyddar mot graviditet även om du skulle kräkas eller få diarré.
P-stav ger skydd motcanceri äggstockarna, livmodern och tjocktarmen.
Mensenminskar eller försvinner helt om du använder p-stav.
Nackdelar med p-stav
P-stav skyddar inte motkönssjukdomar.
Du kan få oregelbundna blödningar eller sluta blöda helt. P-stav passar därför inte dig som vill blöda regelbundet.
P-stav och amning
Du kan använda p-stav när du ammar.
Biverkningar
För alla preventivmedel som innehåller hormoner kan kroppen behöva lite tid att vänja sig. Det gör att du i början kan få besvär som senare försvinner. Du kan till exempel få spända bröst, småblödningar och må lite illa.
En del får ont i huvudet, finnar, minskad sexlust eller känner sig nedstämda. Oftast går detta över.
Pröva ett annat skydd om besvären inte har gått över inom tre månader. Det är viktigt att du trivs och mår bra med det skydd du använder.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur får jag en p-stav?
Vad kostar p-stav?
Så fungerar p-stav
När passar p-stav
P-stav och amning
Biverkningar
Du ska förstå informationen
Fråga om läkemedel
Mer på 1177.se
Skydd mot graviditet
Det finns olika sätt att skydda sig mot oönskad graviditet. Kondom och femidom är de enda metoderna som också skyddar mot könssjukdomar.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.