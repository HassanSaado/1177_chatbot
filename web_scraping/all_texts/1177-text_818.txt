Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Lärande, förståelse och minne
Frontallobsdemens
Frontallobsdemens
Frontallobsdemens kallas också pannlobsdemens. Frontallobsdemens är en ovanlig demenssjukdom och har till viss del helt andra symtom än de andra demenssjukdomarna.
Den här texten beskriver kort symtomen vid frontallobsdemens och vad som händer i kroppen. I textenDemenssjukdomarkan du läsa mer om stöd och hur det är att leva med en demenssjukdom.
Symtom
Minnesproblemen vid frontallobsdemens kommer ofta senare i sjukdomen, jämfört medAlzheimers sjukdomochblodkärlsrelaterad demens. Ofta är det första tecknet att personligheten förändras. En annan skillnad är att besvären ofta kommer före 65 års ålder.
Det här är vanliga besvär vid frontallobsdemens:
Du blir mindre engagerad i sådant som du tidigare var intresserad av. Du blir mindre utåtriktad och får svårare att ta initiativ.
Impulskontrollen blir sämre och du får svårt att uppfatta hur andra ser på ditt beteende. Personligheten förändras och du kan börja göra saker som du tidigare inte skulle ha gjort.
Det kan bli svårt att planera och att koncentrera sig.
Aptiten kan öka väldigt mycket.
När du blir mer sjuk kan du få fler symtom:
Du kan bli rastlös och känna en oro som övergår i ökad likgiltighet och trötthet.
Du kan bli allt tystare och få svårt att svara eller prata.
Du får problem med att minnas saker.
Du kan upprepa ord och fraser.
Du kan få svårt att göra vanliga saker, som till exempel att klä på dig eller äta med bestick.
När och var ska jag söka vård?
Kontaktaen vårdcentralom du eller en närstående har symtom som kan bero på en demenssjukdom. Många mottagningar kan du kontakta genom attlogga in.
Det är bra att söka hjälp tidigt.
Ring telefonnummer 1177 om du vill hasjukvårdsrådgivningeller hjälp med att bedöma symtom.
Vad händer i kroppen?
Alla demenssjukdomar beror på att delar avhjärnanhar blivit påverkade och skadade. Hjärnan skadas på olika sätt vid de olika demenssjukdomarna. Vilka besvär du får blir beror på vilka delar av hjärnan som är skadade.
Delarna som styr personligheten påverkas
Vid frontallobsdemens förstörs nervcellerna i hjärnans främre delar. Därför kommer handlingar och tankar som styrs från den delen av hjärnan att fungera allt sämre.
Hjärnans främre delar påverkar personligheten och hur man fungerar i sociala sammanhang. Pannloben gör så att det går att uttrycka sig språkligt och prata. Pannloben styr också ditt omdöme och förmåga till insikt. Vid frontallobsdemens kan det därför bli svårare att kontrollera impulser och aggressivitet.
Det är inte känt vad exakt det är som orsakar sjukdomen. Troligen beror det på fel i omsättningen av vissa nervcellsproteiner.
Sjukdomen är till viss del ärftlig. Ungefär hälften av alla med frontallobsdemens har en genetisk släkting som har haft sjukdomen.
Det finns nationella riktlinjer vid demenssjukdom
För att alla ska få en jämlik vård finns detnationella riktlinjerför vissa sjukdomar. Där kan du bland annat läsa om vilka undersökningar och behandlingar som kan passa bra vid sjukdomen.
Riktlinjerna innehåller rekommendationer. Vårdpersonalen måste ändå bedöma vad som passar varje enskild patients behov och önskemål.
Det är Socialstyrelsen som tar fram de nationella riktlinjerna. Riktlinjerna är skrivna för chefer och andra beslutsfattare, men det finns också versioner som är skrivna direkt till patienter. Där kan du läsa vad som gäller för just din sjukdom.
Här kan du läsa patientversionen av de nationella riktlinjerna för demenssjukdom.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad händer i kroppen?
Det finns nationella riktlinjer vid demenssjukdom
Läs mer på 1177.se
Demenssjukdomar
Demens innebär att du på olika sätt får svårt att minnas och att tolka din omgivning. Det går inte att bli frisk från en demenssjukdom, men det finns mycket stöd att få.
Demensutredning
Vid en demensutredning undersöks du på olika sätt för att ta reda på om du har en demenssjukdom, eller om dina besvär beror på något annat. Om du har en demenssjukdom undersöker läkaren också vilken sorts demenssjukdom du har.
Närstående till någon med en demenssjukdom
Som närstående till en person med demens har du en viktig roll, men du måste också ta hand om dig själv för att orka. Livet blir annorlunda och du har rätt till eget stöd.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.