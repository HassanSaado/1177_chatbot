Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Biten av fästing - svenska lättläst
Biten av fästing
Fästingar är små spindeldjur som biter sig fast på huden och suger blod. Ta bort fästingar som du hittar på huden. Ibland kan fästingar sprida sjukdomar. Då kan du behöva söka vård.
Du kan läsa en längre version av textenhär.
Vad är fästingar?

Fästingar finns i naturen
Fästingar är små spindeldjur som finns i naturen mellan mars och oktober. De lever till exempel i högt gräs. Fästingar suger blod från människor och djur. En fästing ser ut som en liten spindel och är 1-4 millimeter lång. När fästingen har sugit blod kan den bli större.
Fästingar kan sprida sjukdomar
Fästingar är inte farliga men kan sprida sjukdomar. En sjukdom heter TBE och kan ge en inflammation i hjärnan. En annan sjukdom heter borrelia och kan påverka huden, lederna och nerverna. Det finns vaccin mot TBE men inte mot borrelia. Det är större risk att bli smittad om fästingen sitter kvar länge. Ta därför bort fästingen så fort som möjligt.
Hur tar jag bort en fästing?
Använd en pincett för att ta bort fästingar. Det finns olika sorter att köpa på apotek.
Ta tag om fästingen så nära huden som möjligt. Dra försiktigt rakt ut. Försök få med hela fästingen.
Tvätta med tvål och vatten där fästingen satt.
Du kan försöka ta bort rester från fästingen, om de sitter kvar. Annars brukar de försvinna av sig själv. Huden kan bli lite röd och svullen runt bettet några dagar, men läker sedan.
När ska jag söka vård?
De flesta personer som blir bitna av en fästing behöver inte söka vård. Du ska kontakta en vårdcentral om det har gått en vecka, och något av det här händer:
Det finns en röd fläck, som är större än ett par centimeter där fästingen satt. Fläcken kan vara helt röd, eller likna en ring och vara ljusare i mitten.
Du får feber, ont i huvudet, ont i kroppen och är tröttare än vanligt.
Vissa mottagningar är öppna på kvällar och helger. Ring telefonnummer 1177 om du vill ha hjälp med vad du ska göra. De som svarar är sjuksköterskor. De kan också hjälpa dig med var du kan söka vård, om det behövs.
Tips för att inte få fästingbett
Ha på dig tröjor med långa ärmar, långa byxor och höga skor eller stövlar när du är ute i naturen.
Leta efter fästingar på kroppen när du har varit ute i naturen.
Undersök huden när du klär av dig eller tvättar dig.
Undersök barnens hud efter att de har varit ute i naturen.
Undersök också hundar, katter och andra husdjur. Ta bort fästingar så fort som möjligt.
Vaccination mot sjukdomen TBE
Det är särskilt stor risk att fästingar sprider sjukdomen TBE i vissa områden, som till exempel:
Uppland
Stockholms län, nära havet
Södermanland
Västra Götalands län.
Det finns även andra områden där risken för smitta är större. Ring 1177 om du är osäker på vad som gäller i ditt område.
Vaccinera dig om du ska vara ute i naturen i något område där risken för smitta är stor. Du behöver få vaccinet två månader innan för att bli helt skyddad mot TBE. Kontakta en vårdcentral eller en mottagning för att bli vaccinerad.
Texten finns översatt – Other languages
Texten finns översatt till flera språk:
لعربية– arabiska
English– engelska
Soomaali– somaliska


Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är fästingar?
Hur tar jag bort en fästing?
När ska jag söka vård?
Tips för att inte få fästingbett
Vaccination mot sjukdomen TBE
Texten finns översatt – Other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.