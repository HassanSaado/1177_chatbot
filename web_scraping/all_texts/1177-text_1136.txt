Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
När du inte kan eller vill amma
När du inte kan eller vill amma
Ibland fungerar inte amningen och ibland är den aldrig ett alternativ. Barnet får då urpumpad bröstmjölk eller bröstmjölksersättning istället. Det är viktigt att inte känna skuld om du inte kan eller vill amma.
Hur bra förälder du är har inget att göra med om duammareller inte. Det är viktigare att du och ditt barn mår bra tillsammans.
Läs om attsluta amma häroch ombröstmjölksersättning och tillskottsnäring här.
Att inte vilja amma
Det kan finns många olika anledningar till att inte vilja amma. Här är några exempel:
Du kan ha jobbiga erfarenheter från en tidigare amning.
Amningen kan kännas kravfylld.
Du vill dela matningen lika med din partner.
Du kan ha besvär som gör att det gör ont att amma. Det kan varasåriga bröstvårtor,mjölkstockning,bröstböldeller ensvampinfektion.
Beslutet att inte vilja amma kan komma när som helst. En del vet redan under graviditeten, andra bestämmer sig ett tag efter att barnet är fött.
Att inte kunna amma
En del kan inte välja om de ska amma sitt nyfödda barn eller inte. Barnet kan vara för tidigt född eller för sjuk för att orka suga. En del kan inte amma av medicinska eller psykologiska skäl.
Ibland fungerar amningen inte hur mycket du än försöker. Trots alla råd och knep kommer en del ändå fram till att det är för jobbigt att försöka fortsätta amma. Det är vanligt att känna sorg när man vill amma men inte kan. Då är det viktigt att få stöd, både från vårdpersonalen och din omgivning.
Råd och stöd
Du kan kontakta BB den första veckan efter att barnet är fött. Sedan kan du få stöd och hjälp på barnavårdscentralen,BVC.
Bröstmjölk eller ersättning i flaska
Ett barn som inte ammas får urpumpad bröstmjölk ellerbröstmjölksersättning, oftast i flaska.
Bröstmjölksersättning liknar bröstmjölk så långt det är möjligt och barn som får ersättning mår oftast lika bra som barn som ammas. Däremot ger ersättningen inte samma skydd mot infektioner som bröstmjölk gör.
Barn har ett stort behov av närhet, trygghet och beröring. När du matar ett barn med flaska behöver du ha barnet så nära som möjligt. Ha gärna hudkontakt och ögonkontakt med barnet under måltiden.
Ditt val måste respekteras
Som blivande eller nybliven förälder har du rätt till objektiv information om barns mat, så att du kan göra ett val utifrån den kunskap som finns idag. Oavsett om du väljer att barnet ska äta bröstmjölk eller modersmjölksersättning ska ditt beslut respekteras och stödjas.
Du som vet redan under graviditeten att du inte kommer att amma kan prata om det vid besöken på barnmorskemottagningen. Din barnmorska kan föra informationen vidare. Du kan också skriva om det i ettförlossningsbrevsom personalen på förlossningen och BB kan ta del av.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Att inte vilja amma
Att inte kunna amma
Råd och stöd
Bröstmjölk eller ersättning i flaska
Ditt val måste respekteras
Påverka och delta i din vård
Aktuella artiklar
Bröstmjölksersättning och tillskottsnäring
Bröstmjölksersättning kan helt eller delvis ersätta bröstmjölk under barnets första halvår. Ersättningarna är gjorda för att likna bröstmjölk så mycket som möjligt och innehåller all näring barnet behöver. Från sex månader kan barnet börja dricka tillskottsnäring istället, som ett komplement till vanlig mat.
Handmjölka och pumpa ur bröstmjölk
Ibland kan du behöva mjölka ur brösten. Det kan till exempel vara om det gör ont att amma eller om du behöver spara mjölk till ett senare tillfälle. Du kan antingen mjölka med handen eller använda en bröstpump.
Barnets mat upp till ett år
När barnet är ungefär sex månader är det dags att börja ge vanlig mat. Det är bra att börja med väldigt små portioner, en eller några teskedar. Barnet behöver träna på att äta för att vänja sig vid olika smaker och för att lära sig att tugga.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.