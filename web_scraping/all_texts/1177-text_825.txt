Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Neuropsykiatriska funktionsnedsättningar
Tourettes syndrom hos barn
Tourettes syndrom hos barn
Tourettes syndrom innebär att barnet har rörelsetics och ljudtics under minst ett år. Det är vanligt att barn som har Tourettes syndrom även har tvångssyndrom. Genom att få en diagnos så tidigt som möjligt kan barnet få rätt hjälp och utvecklas som andra barn.
I den här artikeln används ordet barn för barn och unga upp till 18 år. Artikeln vänder sig till dig som är vårdnadshavare eller närstående till ett barn som har Tourettes syndrom.
Symtom vid Tourettes syndrom
Barn som har Tourettes syndrom får ofta de första ticsen mellan fyra och sex år. Det är ofta ögonblinkningar eller ansiktsrörelser.
Ticskan vara ljud eller rörelser.
Tourettes syndrom innebär att barnet har haft rörelsetics och ljudtics under minst ett år. Ticsen ska också ha kommit i tät följd under minst tre månader i rad. Barnet kan ibland ha rörelsetics och ibland ljudtics, men båda typerna av tics kan också förekomma samtidigt.
Vid Tourettes syndrom har barnet fått de första ticsen före 18 års ålder.
Barnet kan också ha svårt att koncentrera sig och att kontrollera impulser. Hen kan också hatvångsmässigt beteende.
När och var ska jag söka vård?
Kontakta envårdcentralom följande stämmer in på ditt barn:
Barnet gör upprepade ofrivilliga rörelser.
Barnet gör okontrollerade ljud.
Barnet är rastlös.
Besvären ska ha pågått under en längre tid.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Du kan även kontaktaBUP:s lokala mottagningar.
Kontakta elevhälsan om barnet har ett eller flera av följande besvär:
Barnet har svårt att klara kraven i skolan.
Barnet har svårt att komma till ro eller att koncentrera sig.
Barnet har svårt att få kompisar.
Vad kan du och barnet göra själva?
Ett bra stöd kan vara att barnet och du som vårdnadshavare så tidigt som möjligt lär er om Tourettes syndrom.
Det är bra om ni kan ha en vardag som är utvecklande och trygg. Det innebär exempelvis att se till att barnet sover tillräckligt och äter regelbundet och hälsosamt.
Du som närstående får gärna uppmuntra barnet att vara aktiv på sin fritid. Barnet kan till exempel spela fotboll, rita eller spela musik, helst tillsammans med andra.
Här kan du få rådom hur du kan göra och vad du kan tänka på om ditt barn har tics.
Undersökningar och utredningar
Du och barnet träffar en läkare eller psykolog när ni kommer till mottagningen som ska göra utredningen. Där får ni berätta om barnets besvär. Ni får också svara på frågor som behandlaren ställer utifrån frågeformulär. Äldre barn och tonåringar kan själva fylla i frågeformulär.
Ibland behöver behandlaren ta reda på om barnet har någon annan psykiatrisk diagnos eller en funktionsnedsättning utöver Tourettes syndrom.
En läkarundersökning ingår alltid i utredningen.
Barnet kan ha andra tillstånd
Det är vanligt att barn som har Tourettes syndrom även hartvångssyndrom. Det finns också barn som har tvångssyndrom med symtom som liknar Tourettes syndrom.
Barnet kan även ha andra diagnoser tillsammans med Tourettes syndrom. Det kan exempelvis varaadhdeller någon form avautism.
Ett barn som har Tourettes syndrom och adhd kan ofta ha svårt att koncentrera sig.
Behandling av Tourettes syndrom
Behovet av stöd varierar från barn till barn. Det beror också på barnets ålder.
Barnet behöver stöd så tidigt som möjligt om hen har Tourettes syndrom och andra svårigheter, till exempel inlärningsproblem elleradhd. Det kan exempelvis innebära att barnet får anpassad undervisning i skolan.
Terapier som kan hjälpa vid Tourettes syndrom
Barn med Tourettes syndrom kan behövapsykologisk behandling med kognitiv beteendeterapi, KBT. Det kan till exempel vara om ticsen gör det svårt för barnet att gå i skolan och vara med kompisar.
En form av kognitiv beteendeterapi handlar om att göra barnet medvetet om när ett tics håller på att komma. Hen ska då göra en motrörelse som är omöjlig att utföra samtidigt med tics. Ett barn som gör ljud kan till exempel försöka andas djupt som motrörelse.
En annan psykologisk terapi handlar om att hjälpa barnet att lära sig stå emot ett tics så länge som möjligt. Barnet övar gradvis att stå emot ticsen allt längre.
Läkemedelsbehandling
Ibland kan barnet behöva läkemedel om hen upplever ticsen som mycket störande. Ett annat skäl till behandling med läkemedel kan vara att barnet har en funktionsnedsättning eller har svårt att klara sin vardag, till exempel gå i skolan. Tourettes syndrom behandlas främst med antipsykotiska läkemedel.
Barnet behöver ofta läkemedelsbehandling om hen samtidigt haradhd.
Vad kan det bero på?
Det är oklart vad som orsakar Tourettes syndrom men det är vanligt att flera i en genetisk familj eller släkt har sjukdomen. Därför kan Tourettes syndrom vara ärftlig.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska fåvara delaktigi sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom vid Tourettes syndrom
När och var ska jag söka vård?
Vad kan du och barnet göra själva?
Undersökningar och utredningar
Behandling av Tourettes syndrom
Vad kan det bero på?
Påverka och delta i din vård
Mer på 1177.se
Tics
Tics kan vara plötsliga ljud från munnen, näsan eller halsen. Det kan också vara rörelser som är svåra att hålla tillbaka. Oftast är de ofrivilliga, men ibland kan de kontrolleras med viljan.
OCD – Tvångssyndrom hos barn och tonåringar
När ett barn eller en tonåring har tvångssyndrom är hen upptagen av obehagliga tankar och känner sig tvingad att göra saker på ett speciellt sätt. Annars får hen stark ångest och tror ofta att någonting hemskt kommer att hända. Det finns behandling mot tvångssyndrom.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.