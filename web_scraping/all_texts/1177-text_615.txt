Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Rygg och nacke
Ryggbesvär hos barn
Ryggbesvär hos barn
Det är ovanligt att barn har ont i ryggen. Men hos barn i puberteten är det vanligare. Det är för att barnet då ofta växer mycket på längden. Ryggbesvär hos barn är oftast lindriga och går över av sig själv. Ibland kan barnet behöva fysioterapi. Vid svårare besvär kan barnet behöva behandling med korsett eller operation, men det är ovanligt.
Det går oftast inte att hitta någon tydlig orsak till ryggbesvär hos barn. Hos barn som växer är det vanligt att värken kommer i samband när barnet gör ovana och ansträngande rörelser. Det kan till exempel vara tung fysisk aktivitet. Att sitta still länge och ofta kan också ge ont i ryggen.
Ryggvärk är vanligare bland barn och ungdomar som tävlar i sport och som växer snabbt.Läs om hur kroppen utvecklas under puberteten.
Ibland kan orsaken till värken varadiskbråckellerskolios.
Symtom
Ryggont är vanligast hos tonåringar. Då brukar det göra ont på någon av dessa ställen:
Det gör ont mitt bakpå ryggen. Det brukar kallas bröstryggen.
Det gör ont i nedre delen av ryggen. Det brukar kallas ländryggen.
Besvären är oftast inte så stora. Det varierar hur länge det gör ont. Oftast försvinner besvären av sig själv inom en vecka.
När och var ska jag söka vård
Kontakta envårdcentralom något av följande stämmer:
Barnet har så pass ont i ryggen att hen undviker att röra på sig.
Barnet har ryggbesvär som kommer tillbaka ofta.
Barnet har haft ont i flera veckor.
Vänta tills det blir vardag, om det är helg. Många mottagningar kan du kontakta genom attlogga in.
Om det är bråttom
Kontakta en vårdcentral eller enjouröppen mottagningom barnet harfeberoch samtidigt har ont i ryggen. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar
Det är vanligt att barnet blir undersökt med en så kalladkroppsundersökning. Då kan barnet bli undersökt av en läkare eller enfysioterapeut.
Det kan också vara en naprapat eller en kiropraktor som undersöker barnet.Läs om undersökning hos kiropraktor och naprapat.
Ibland kan en läkare skriva enremisstill röntgen av ryggen. Det gäller om barnet haft mycket ont under lång tid. Röntgen kan också behövas om läkaren ser något vid kroppsundersökningen som hen vill undersöka.
Behandling
Det är bra att undvika sådant som utlöser smärtan. Att röra på sig är oftast bra för ryggen. Barnet kan delta i så mycket fysisk aktivitet som hen klarar av utan att besvären blir värre. Att undvika idrott i skolan kan göra att besvären blir värre efter en tid.
Lätta upp träningen
Barn som tävlar i idrott har oftare ont i ryggen. Besvären beror oftast på ett för tufft träningsprogram. Då behöver träningen lättas upp tills besvären försvinner. Det är bra att försöka hitta en mer lagom nivå för tävling och träning om besvären inte blir bättre. Barnet behöver bli undersökt om symtomen är svåra och inte går över.
Fysioterapi
Fysioterapi kan göra att barnets ryggmuskler och magmuskler blir starkare.Läs om fysioterapi. Simning kan vara en bra träningsform.
Du ska förstå informationen
För att du ska kunna vara delaktig i din och barnets vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behövavänta på vård och behandling.
Även barn ska vara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har också möjlighet att få hjälp av en tolk om du har enhörselnedsättning.Om du behöverhjälpmedelska du få information om vad som finns och hur du får det.
Läs mer på 1177.se
Skolios
Diskbråck
Skelett och leder
Muskler och senor
Kroppsundersökning
Skelettröntgen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård
Undersökningar
Behandling
Läs mer på 1177.se
Så fungerar skelett och leder
Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.
Så växer barn
Barn är olika och växer olika. Det är mycket vanligt att barn i någon utvecklingsfas kan vara längre eller kortare än jämnåriga barn. Hur långa föräldrarna är påverkar hur barnet växer. Vilken miljö barnet växer upp i kan också påverka. Det är ovanligt att det beror på någon sjukdom.
Så utvecklas kroppen under puberteten
Någon gång mellan 8 och 14 år kommer de flesta i puberteten. Puberteten är den period då kroppen utvecklas från barn till vuxen. Den som har en tjejkropp brukar komma i puberteten tidigare än den som har en killkropp. Hur man upplever puberteten varierar mycket från person till person.
Bäckenbrott
Du kan få ett bäckenbrott om du ramlar eller är med om en olycka.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.