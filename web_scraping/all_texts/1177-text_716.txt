Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Livmoder och äggstockar
Polycystiskt ovarialsyndrom – PCOS
Polycystiskt ovarialsyndrom – PCOS
PCOS är en förkortning av polycystiskt ovarialsyndrom. PCOS orsakas av en obalans av hormoner från äggstockarna. Det kan bland annat göra att du får oregelbunden eller utebliven mens, ökad hårväxt på kroppen och får svårt att bli gravid. Du kan även ha PCOS utan att ha några besvär. Det finns hjälp att få om du har symtom.
PCOS är vanligt och det är särskilt vanligt att utveckla PCOS om flera i släkten har det. PCOS upptäcks ibland när du försöker att bli gravid men inte lyckas. Att du inte blir gravid beror sannolikt på att du sällan eller aldrig har någon ägglossning.
Vad är PCOS?
PCOS beror på att äggstockarna tillverkar för mycket av könshormonet testosteron. Att ha mycket testosteron i kroppen gör så att äggen inte utvecklas tillräckligt mycket för att det ska bli ägglossning. Äggblåsor som inte har mognat färdigt kan bli kvar i äggstockarna. Hos en del personer är en eller båda äggstockarna fyllda av många små äggblåsor. Sådana äggstockar kallas för polycystiska ovarier.
Att mensen är oregelbunden eller helt uteblir beror alltså inte på att det inte finns ägg, utan på att de inte mognar tillräckligt mycket för att det ska bli ägglossning.
Symtom
PCOS ger ofta en eller flera av följande symtom:
Du har sällan eller aldrig mens
Du har mycket hår på kroppen, till exempel i ansiktet, på bröstet, magen och låren
Du har finnar
Du har lätt för att gå upp i vikt
Du har svårt att bli gravid
Du kan känna dig nedstämd och håglös
Du har minskad sexlust.
Du kan ha PCOS utan att ha några uppenbara symtom.
När och var ska jag söka vård?
Kontakta engynekologisk mottagningellervårdcentralom något av följande stämmer in på dig:
Du har mens färre än fyra gånger per år.
Du upplever att du får mer hår på kroppen än tidigare.
Du har svårt att bli gravid.
Ungdomsmottagningen finns för dig som är ung. Det kan vara olika på olika mottagningar hur gammal du ska vara för att få gå dit.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Regelbunden fysisk aktivitet och viktnedgång förbättrar alla PCOS-symtom vid övervikt. Det kan räcka med att gå ner några kilo för att ägglossningen ska komma igång. Regelbunden fysisk aktivitet kan förbättra symtom även om du inte har en övervikt.
Det kan vara svårt att gå ner i vikt eftersom testosteronet gör att du får större aptit och blir mer sugen på snabba kolhydrater som socker, bröd, pasta och ris. Å andra sidan gör testosteronet också att det går snabbt att bygga upp både kondition och muskler.
Det finns hjälp att få om det är svårt att gå ner i vikt. Du kan till exempel kontakta en dietist som kan lägga upp ett program. Kontakta vårdcentralen, ungdomsmottagningen eller elevhälsan för råd.
Undersökningar och utredningar
Du får träffa en gynekolog och berätta hur du mår och om dina symtom. Gynekologen gör enkroppsundersökningoch engynekologisk undersökning. Hen undersöker också dinaäggstockar med ultraljudför att se om du har många små äggblåsor som inte mognat.
I utredningen ingår också att du får lämna ettblodprov. Det är för att mäta nivåerna av hormoner i blodet.
Behandling
Vilken behandling du behöver beror på vilka symptom du har. Oftast får du läkemedel för att minska mängden testosteron i kroppen.
Läkemedel mot hårväxt och finnar
Kombinerade p-pillersom innehåller både östrogen och gestagen kan hjälpa både mot ökad kroppsbehåring och mot finnar.
I vissa regioner kan du få bidrag till permanent hårborttagning med epilering eller laser. Fråga din läkare vad som gäller i din region.
Läkemedel för att få igång mensen
Det är bra att hamensminst var tredje månad, alltså fyra gånger om året.  Det minskar risken för att fålivmodercancer. Därför är det bra att ta läkemedel om du har glesare mens än så.
Du kan få hjälp att få igång mensen genom att ta läkemedel som innehåller gestagen.
Det finns tabletter som innehåller gestagen som gör att mensen blir regelbunden. Du tar tabletterna 10–12 dagar varje månad. Tabletterna skyddar inte mot graviditet.
Du kan också använda kombineradep-piller,p-ringellerp-plåster. De gör så att mensen blir regelbunden, men du får ingen ägglossning och kan inte bli gravid.
Läkemedel för att bli gravid
Det är oftast lätt att få igång ägglossningen om du har PCOS, eftersom det finns många ägg. Vanligen får du börja med läkemedel i tablettform.
Läkemedel som innehåller det verksamma ämnet letrozol får hypofysen att producera mer av hypofyshormoner som leder till ägglossning. Du tar en tablett varje dag i fem dagar och sedan kommer ofta ägglossningen fem till tio dagar senare.
Ibland får du ta läkemedel som innehåller det verksamma ämnet metformin under några månader innan du börjar med de läkemedel som innehåller letrozol. Metformin är egentligen ett diabetesläkemedel som ökar insulinkänsligheten och som kan underlätta att ägglossningen kommer igång.
Du kan också få hormonsprutor eller genomgå enprovrörsbefruktning, så kallad IVF.
Lättare att bli gravid genom IVF
Kontakta en gynekolog för att få hjälp om du har PCOS och vill bli gravid. Du behöver alltså inte försöka i ett år först, som den som inte har PCOS.
Du som har PCOS har lättare än andra att bli gravid genom provrörsbefruktning, IVF. Den som har PCOS har också fler ägg än andra, vilket innebär att det ofta är möjligt att få barn högre upp i åldern. Du kommer vanligen iklimakterietnågot senare.
Många med PCOS får ägglossning och mer regelbunden mens när de börjar närma sig 40-årsåldern och det kan då vara lättare att bli gravid. Samtidigt åldras äggen med åldern så man bör inte vänta för länge med att försöka bli gravid.
Humöret kan påverkas av behandlingen
Testosteron påverkar humöret. Därför kan behandlingen som går ut på att minska mängden testosteron göra att du lättare blir nedstämd, håglös och får minskad sexlust. Prata med din läkare om du får biverkningar av ditt läkemedel.
Komplikationer och följdsjukdomar
Risken är större att fådiabetes typ 2ochhjärtinfarktom du har PCOS, särskilt om du har en övervikt. Att gå ner i vikt minskar risken för att få diabetes typ 2 eller hjärtinfarkt.
Det kan finnas risk förlivmodercancerom du har om du har PCOS och har mens mer sällan än fyra gånger per år.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Läs mer:
Så äter du hälsosamt
Ofrivillig barnlöshet
Så fungerar könsorganen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är PCOS?
Symtom
När och var ska jag söka vård?
Vad kan jag göra själv?
Undersökningar och utredningar
Behandling
Komplikationer och följdsjukdomar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.