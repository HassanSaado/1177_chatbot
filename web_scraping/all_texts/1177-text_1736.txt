Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Skador på huvud och ögon
Hjärnskakning
Hjärnskakning
Du kan få hjärnskakning om du slår i huvudet hårt. Det är oftast inte allvarligt. Men om du har svimmat efter ett slag mot huvudet eller inte minns vad som har hänt är det viktigt att genast söka vård.
Ett kraftigt slag mot huvudet ger ofta hjärnskakning. Det kan till exempel hända om du cyklar omkull eller ramlar av en häst. Mindre kraftiga slag ger oftast inte hjärnskakning, till exempel om du nickar en fotboll.
Den här texten handlar främst om vuxna. Här kan du läsa omnär barn slår i huvudet.
Symtom
Det är vanligt attsvimmavid en hjärnskakning. Det här är några andra vanliga symtom:
huvudvärk
yrsel
illamående
kräkningar
minnesförlust
förvirring
onaturlig trötthet som inte beror på sömnbrist.
Ibland kommer symtomen först efter flera timmar.
När och var ska jag söka vård?
Det kan vara svårt att själv bedöma om du behöver söka vård. Ring telefonnummer 1177 för att fåsjukvårdsrådgivningom du misstänker att du eller någon i din närhet har fått en hjärnskakning. Då kan du få hjälp att bedöma symtom eller hjälp med var du kan söka vård.
Om det är bråttom
Ring genast 112 om något av följande stämmer:
Någon har slagit i huvudet och är avsvimmad längre än en minut.
Den som har slagit i huvudet har kramper.
Det tar lång tid för personen att återhämta sig och svimningen följs av yrsel, förvirring eller sömnighet.
Undersökningar och utredningar
Du blir undersökt av en läkare om du har fått en hjärnskakning.
För att ta reda på om hjärnan har skadats undersöker läkaren hur du rör dig och om du kan svara på vanliga frågor. Läkaren undersöker också pupillernas utseende och hur de reagerar på ljus.
Du kan också få lämnablodprovsom visar om du har fått en skada på hjärnan.
Ibland undersöks du meddatortomografiför att läkaren ska kunna se om du har några allvarliga skador.
Behandling
Det behövs vanligtvis ingen särskild behandling efter en hjärnskakning. Men det är viktigt att vila både fysiskt och psykiskt så att hjärnan kan återhämta sig. Då minskar risken för långvariga besvär.
Ibland kan du behöva varasjukskrivenom du har ett arbete.
Rehabilitering vid långvariga besvär
Efter en kraftig hjärnskakning kan det hända att du får långvariga besvär som huvudvärk, trötthet, yrsel, minnesförlust eller koncentrationssvårigheter. Då finns det möjlighet att få rehabilitering som är inriktad på hjärnskador.
Behandlingen är olika beroende på vilka symtom du har. Ofta ingår psykologisk behandling och fysisk aktivering med hjälp av en fysioterapeut eller arbetsterapeut. Du kan också få rehabilitering som är inriktad på arbetslivet om du har ett arbete.
Vad kan jag göra själv?
Det är viktigt att du tar det lugnt och vilar mycket så att hjärnan kan återhämta sig.
Du bör inte träna eller dricka alkohol förrän du känner dig helt bra igen. Det brukar ta en till två veckor. Undvik under den tiden även sådant som kräver mycket koncentration. Det gäller till exempel att titta på tv, spela dataspel och annat som kan ge huvudvärk och illamående.
Vad beror hjärnskakning på?
Vid kraftiga slag mot huvudet kanhjärnankomma så mycket i rörelse att den slår i insidan av skallbenet. Det kallas hjärnskakning.
Det är vanligt att få en kortvarig medvetslöshet i samband med en hjärnskakning. Det beror på att de delar i hjärnan som styr hur vaken du är påverkas.
Komplikationer och följdsjukdomar
Det kan uppståblödningar, hjärnan kan svullna och du kan få skador på skallbenet om du får ett hårt slag mot huvudet.
En del får långvariga besvär med huvudvärk, trötthet, yrsel, minnesförlust eller koncentrationssvårigheter.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på andra webbplatser
Hjärnskakningsguiden: Information, riktlinjer och hjälp med att hitta rätt vård efter hjärnskakning
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Vad kan jag göra själv?
Vad beror hjärnskakning på?
Komplikationer och följdsjukdomar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.