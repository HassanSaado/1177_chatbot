Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Utslag och eksem
Hormonplitor hos nyfödda
Hormonplitor hos nyfödda
Mer än hälften av alla nyfödda barn får så kallade hormonplitor. Det är små utslag som ofta är knottriga. Utslagen är inte skadliga och de försvinner ofta av sig själv.
Det är vanligt att nyfödda barn har prickar, utslag eller torr fjällande hud. Oftast är det inget du behöver göra något åt.
Hormonplitor är mycket vanligt och kommer kort efter födseln. Det är en reaktion på den nya miljön som barnet möter utanför det sterila fosterlivet i magen.
Utslagen kallas också hormonprickar. De kan också kallas toxiskt utslag. Trots namnen har de inget med något toxiskt eller med hormoner att göra. På latin heter utslagen erythema toxicum neonatorum.
Symtom
Utslagen kommer oftast när barnet är en till fyra dagar gammalt. Utslagen har oregelbunden form. De kan vara olika stora, mellan två och tio millimeter. De kan vara lite gula på toppen.
De ser ut som små finnar eller som små varblåsor, men är inte infekterade. När du stryker med handen över dem känns det knottrigt.
Utslagen syns mer när barnet är varmt
På ljusare hud blir utslagen röda.
På mörkare hud blir huden mer mörk där utslagen är, eller så syns bara de gulvita knottrorna.
Huden kan se flammig ut och det röda eller den mörkare färgen kan komma och gå under dagen. Det kan synas i perioder och flytta sig. Ofta syns utslagen mer när barnet är varmt.
Utslagen finns framför allt i ansiktet, på halsen, bröstkorgen och magen. Ibland finns de även på armarna och låren.
Utslagen är inte skadliga och försvinner av sig själv. Det kan ta några dagar upp till cirka två månader.
Det behövs ingen behandling. Hormonplitor smittar inte.
När och var ska jag söka vård?
Hormonplitor brukar gå över av sig själv, det vanligaste är att inte behöva söka vård.
Känner du dig osäker eller orolig kan du kontaktabarnavårdscentralen, BVC. Under barnets första levnadsvecka kan du kontakta BB.
Om det är bråttom
Kontakta genasten vårdcentraleller en jouröppen mottagningom barnet även har feber eller mår dåligt på andra sätt, till exempel inte är lika piggt som vanligt. Då kan utslagen ha andra orsaker. Det kan till exempel vara en infektion. Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Information och delaktighet i vården
För att du ska kunna vara delaktig i vården är det viktigt att duförstår informationen du fårav vårdpersonalen. Fråga om du inte förstår.
Du har möjlighet att få hjälp av entolk om du inte pratar svenska. Du har också möjlighet attfå hjälp av en tolk vid en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Information och delaktighet i vården
Mer på 1177.se
Det nyfödda barnets kropp – vanliga funderingar
Den första tiden händer det mycket med barnets kropp. Det är vanligt och en del i barnets utveckling. Ibland kan du behöva söka vård.
Utslag och hudförändringar hos barn – bildguide
Här kan du se bilder på utslag, prickar eller hudförändringar som barn kan få.
Ta hand om ett nyfött barn
Här finns information om den allra första tiden i barnets liv. Läs om allt från hur du bär och lyfter, byter blöja och sköter barnets naglar till hur du skyddar ditt barn på olika sätt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.