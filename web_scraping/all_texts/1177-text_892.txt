Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Livsstil och hälsa under graviditeten
Nikotin och graviditet
Nikotin och graviditet
Fostret utsätts för det skadliga ämnet nikotin om du röker eller snusar när du är gravid. Det innebär risker för fostret och för graviditeten. Så fort du slutar med nikotin minskar riskerna. Alla kan sluta använda nikotin. Du kan få hjälp om det är svårt. Men undvik nikotinplåster, nikotintuggummi och e-cigaretter.
Använd inte nikotin när du är gravid. Använd inte nikotin när du vill bli gravid, nikotin kan påverka fertiliteten.
Den här texten finns även pålätt svenskasamtöversatt till flera språk.
Vad kan jag göra själv?
Alla kan sluta röka eller snusa. Det finns olika knep för att göra det lättare. Det viktigaste är att du själv vill sluta. Tänk på att suget efter nikotin bara brukar vara i några minuter.
Det är ofta lättare att sluta röka och snusa under en graviditet. Du kan bli motiverad av att barnet ska må så bra som möjligt. Graviditeten kan också göra att du blir illamående av nikotin, eller känner avsmak.
Här kan du läsa mer om att sluta rökaHär kan du läsa mer om att sluta snusa
Vad händer i kroppen?
Nikotin är en drog och ett nervgift som innehåller skadliga ämnen.
Om du använder nikotin när du är gravid får även fostret i sig nikotin. En del av ämnena du får i dig när du röker eller snusar ökar risken för komplikationer under graviditeten.
Fostret får i sig kolmonoxid
I cigarettröken finns även den giftiga gasen kolmonoxid. Den gör så att du inte tar upp syre i blodet lika bra. Både du och fostret får kolmonoxid i blodet om du är gravid och röker. Fostrets blod tar upp dubbelt så mycket kolmonoxid som du själv. Giftet stannar dessutom kvar längre hos fostret.
Nikotinet påverkar fostrets storlek
Nikotin gör att blodet flödar sämre i livmodern och moderkakan. Fostret får då mindre syre och näring. Fostret växer sämre och väger mindre än det borde göra vid födseln. Det kallas för att barnet blir tillväxthämmat.
När du snusar utsätts du för lika mycket nikotin som när du röker, eller mer.
Vattenpipa, e-cigaretter och nikotinfritt snus
Vattenpipa innehåller nikotin, kolmonoxid och andra giftiga ämnen. Du bör inte röka vattenpipa när du är gravid.
E-cigaretten finns att köpa utan nikotin. Men det finns andra ämnen i e-cigaretterna. Det finns inga studier om hur e-cigaretter påverkar fostret i magen. Därför bör du undvika e-cigaretter under graviditeten. E-cigarett kan också kallas elektronisk cigarett. Att röka en e-cigarett kan kallas att vejpa.Det finns snus som inte innehåller nikotin. Men det kan finnas andra ämnen i snuset som inte är bra. Kontrollera noga vad snuset innehåller, även om snuset saknar nikotin.Det finns också något som kallas tobaksfritt snus. Tobaksfritt snus innehåller nikotin och ska inte användas under graviditeten.
Komplikationer
Förutom att fostret kan växa dåligt är det också större risk för andra komplikationer om du använder nikotin när du är gravid:
Förlossningen kan startaför tidigt.
Moderkakan kan lossna för tidigt.
Du har en ökad risk för att fåmissfalleller att fostret dör i magen.
Barnet har en ökad risk att dö iplötslig spädbarnsdöd.
Viktigast att tänka framåt
Om du har använt nikotin under graviditeten kanske du mår dåligt över det. Kanske visste du inte att du var gravid. Kanske klarade du inte av att låta bli. Det är vanligt att känna skam och skuld.
Då är det bra att tänka framåt. Fokusera på hur du ska göra för att inte utsätta fostret för mer nikotin.
När och var ska jag söka vård?
Kontakta enbarnmorskemottagning. Där kan du få råd och stöd om hur du slutar röka eller snusa.Det går också bra att kontakta envårdcentral. Där finns distriktssköterskor som är särskilt utbildade i hur man slutar röka eller snusa.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Behandling
Det finns inga läkemedel som är godkända för behandling mot nikotinsug under graviditet.
En del som ska sluta röka eller snusa använder läkemedel som till exempel tuggummi eller plåster. De minskar suget. Men sådana läkemedel är skadliga för fostret.
Prata med en läkare om du behöver användaläkemedel mot nikotinnär du är gravid eller ammar.
Sluta-röka-linjen
Du kan ringa tillSluta röka-linjenoch få hjälp. Telefonnumret är 020-840000. Det är gratis för dig att ringa till Sluta-röka-linjen.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
En Rökfri Generation - startsida
Sluta röka-linjen
Tobaksfakta - oberoende tankesmedja
Sluta röka-linjen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan jag göra själv?
Vad händer i kroppen?
Vattenpipa, e-cigaretter och nikotinfritt snus
Komplikationer
Viktigast att tänka framåt
När och var ska jag söka vård?
Behandling
Påverka och delta i din vård
Läs mer på 1177.se
Alkohol och graviditet
Fostret utsätts för skadliga ämnen om du dricker alkohol när du är gravid. Därför bör du avstå helt från alkohol under graviditeten. Det kan vara svårt att sluta om du är beroende, men det finns hjälp att få.
Oro under graviditeten
Det är vanligt att vara extra känslig under en graviditet. Du kanske funderar mycket och känner oro. Det kan finnas olika orsaker till oron. Det finns saker som du kan göra för att må bättre. Du kan också behöva prata med någon om oron, till exempel en barnmorska.
Hjälp att sluta röka
Det är aldrig för sent att sluta röka. Kroppen börjar återhämta sig nästan omedelbart när du gör ett rökstopp.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.