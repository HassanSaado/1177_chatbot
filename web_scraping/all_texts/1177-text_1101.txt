Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Svinkoppor - impetigo
Svinkoppor - impetigo
Svinkoppor är en infektion i huden som orsakas av bakterier. Den är vanligast hos barn, men även vuxna kan få infektionen. Svinkoppor är mycket smittsamma. Oftast går det att behandla svinkopporna själv.
Svinkoppor kallas också impetigo.
Symtom
Svinkoppor brukar börja med att det syns ett eller flera små utslag på huden. Utslagen blir sedan till en blåsa med vätska. Utslagen kan klia och svida.
Ibland blir huden i ett visst område endast röd och glansig. Det kan också bildas både röda fläckar och blåsor. Det röda syns mindre på mörk hud.
Ofta bildas nya blåsor eller röda fläckar alldeles intill de första blåsorna eller fläckarna. När ett utslag torkar bildas en skorpa på blåsan.
Vanligast i ansiktet
Det är vanligast att få svinkoppor i ansiktet, till exempel runt munnen eller näsan. Svinkoppor kan också finnas på andra ställen på kroppen, till exempel:
bakom ett öra
på fingrarna
på överkroppen.
Vad kan jag göra själv?
Det är viktigt att tvätta utslagen noggrant. Då hindrar du att bakterierna blir fler i huden. Utslagen brukar då torka ut och försvinna.
Behandla svinkopporna så här:
Tvätta utslagen noggrant med flytande tvål och vatten både morgon och kväll. Klappa torrt med mjukt papper. Fortsätt tills såren torkar ut och skorporna försvinner.
Tvätta eventuellt med klorhexidinlösning. Den finns att köpa på apotek.
Ta bort de gula skorporna som bildas på blåsorna när du tvättar dem. Du kan lägga en blöt kompress eller blött papper på såren en stund innan. Då blir de lättare att ta bort.
När och var ska jag söka vård?
De flesta som får svinkoppor behöver inte söka vård. Svinkoppor brukar gå över av sig själv om du behandlar dem själv.
Kontakta envårdcentralom något av följande stämmer:
Såren har inte läkt efter en vecka.
Utslagen blir fler och fortsätter att sprida sig över kroppen.
Utslagen sitter på ett stort hudområde.
Den som har svinkoppor har samtidigt feber.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Svinkoppor kan behöva behandlas medantibiotikaom det inte hjälper att tvätta dem.
Kan barnet vara i barnomsorg eller skola?
Barnet smittar så länge såren är fuktiga. Barn som går i förskolan eller i familjedaghem bör vara hemma tills såren ser helt torra ut.
Skolbarn kan vara i skolan innan såren har torkat, om barnet är extra noga med att tvätta händerna. Barnet bör undvika idrott, bad eller matlagning.
Vad beror svinkoppor på?
De vanligaste bakterierna vid en infektion är streptokocker och stafylokocker. Ofta kommer svinkoppor i samband med enförkylning. Bakterierna får lättare fäste i hud som är irriterad eller fuktig. Därför är det vanligt med svinkoppor runt näsa och mun när du är förkyld.
Det är högre risk att få svinkoppor om man hareksem, eftersom huden är känslig och skör.
Smittar lätt bland barn
Svinkoppor kan komma i alla åldrar, men är vanligast hos barn mellan ett och sex år. På förskolor kan svinkoppor spridas snabbt eftersom barnen leker nära varandra och använder samma leksaker.
Tiden från det att man har smittats tills man blir sjuk är två till tre dagar.
Så kan du undvika smitta
Gör så här för att minska risken för att sprida smittan vidare:
Tvätta dina egna och barnets händer ofta med tvål och vatten.
Undvik att röra vid utslagen så mycket det går. Tvätta händerna noga om du har rört vid utslagen, till exempel när du har behandlat dem.
Använd engångshanddukar.
Byt kläder varje dag. Byt örngott varje dag om utslagen finns i ansiktet. Tvätta kläder och sängkläder i minst 60 grader.
Försök att få barnet att undvika att klia eller ta på såren.
Håll barnets naglar korta så att de blir lättare att hålla rena. Barnet får då också svårare att riva i såren.
Torka av dörrhandtag och allt annat som barnet tar i med händerna.
Tvätta leksaker och gosedjur om det är möjligt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Kan barnet vara i barnomsorg eller skola?
Vad beror svinkoppor på?
Så kan du undvika smitta
Påverka och delta i din vård
Aktuella artiklar
Utslag och hudförändringar hos barn – bildguide
Här kan du se bilder på utslag, prickar eller hudförändringar som barn kan få.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.