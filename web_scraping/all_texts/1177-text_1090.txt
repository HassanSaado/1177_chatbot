Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Magsäck och matstrupe
Halsbränna – magsaftsreflux
Halsbränna – magsaftsreflux
Halsbränna orsakas av att magsaft kommer upp till matstrupen från magsäcken. Det kallas för magsaftsreflux. Halsbränna kan kännas obehagligt men är nästan alltid ofarligt. Du kan göra en del själv för att lindra besvären. Det finns också bra läkemedel som du kan använda.
Det är mycket vanligt att få halsbränna och andra symtom på magsaftsreflux då och då. Besvären är ofta lindriga och går över av sig själv. Sjukdomen kallas också gastroesofageal reflux.
Här kan du läsa mer ommagsaftsreflux hos barn.
Symtom
Vid magsaftsreflux är det vanligt att få ett eller flera av följande symtom:
Du får halsbränna eller bröstbränna.
Det kommer upp surt innehåll i munnen, så kallade sura uppstötningar.
Du får ont i övre delen av magen.
Magsaftsreflux känns som en brännande känsla bakom bröstbenet eller upp mot halsen. Det kan också stråla bakåt mot bröstryggen. Därför kan uttrycket bröstbränna bättre beskriva känslan för en del personer.
Du kan också ha magsaftsreflux utan att ha några symtom alls.
Du kan få halsbränna och sura uppstötningar på grund av magsaftsreflux oavsett ålder.Små barn som har magsaftsrefluxkan ha andra symtom än vuxna.
Fler symtom om du har magsaftsreflux ofta
Du kan få ett eller flera av följande symtom om du har mycket magsaftsreflux:
svårigheter att svälja
hosta när du ligger ner, till exempel på natten
slem i luftrören
symtom som påminner omastma
ont i halsgropen
heshet som inte går över.
Du kan också få skador på tänderna och munnens slemhinna. Sådana skador upptäcks vanligtvis när du blir undersökt av en tandläkare.
Vad kan jag göra själv?
Du kan göra en del själv för att lindra eller undvika att få magsaftsreflux.
Höj huvudändan på sängen
Höj huvudändan på sängen cirka 15 centimeter. Sov gärna också på vänster sida. Då kommer innehållet i magen inte upp lika lätt.
Undvik viss mat och dryck
En del kan få magsaftsreflux av viss mat och dryck. Försök att lägga märke till vad du blir sämre av, och undvik då att äta eller dricka det. Det kan till exempel vara:
fet mat
kryddstark mat
alkohol
kaffe
juice.
Undvik också att äta sent på kvällen. Det kan annars göra att du får mer besvär.
Undvik att lyfta tungt
Undvik att lyfta tungt och att böja dig framåt. Försök att sitta rakt när du sitter och sitt helst inte framåtböjd långa stunder.
Fråga om dina läkemedel
Du kan få mer besvär av en del läkemedel, till exempel följande som används mot värk och feber:
Läkemedel som innehåller det verksamma ämnet acetylsalicylsyra.
Läkemedel som kallas för NSAID, till exempel naproxen och ibuprofen.
Prata med din läkare eller fråga på ett apotek om du tror att du har magsaftsreflux på grund av läkemedel.
Läs mer omvilka smärtstillande läkemedel mot tillfällig värk och feber du kan använda och vilka du ska undvika.
Sluta röka
Rökning kan ge mer besvär av magsaftsreflux. Det finnshjälp att fåom du röker och vill sluta.
Minska i vikt
Magsaftsreflux kan bli värre avövervikt. Försök att hålla vikten om du redan har magsaftsreflux. Försök att minska i vikt om du har övervikt.
Försök att stressa mindre
En del upplever att de blir sämre av stress och oro, särskilt om de även harkänslig mage. Även små förändringar kan göra stor skillnad. Här kan du läsa omvad du kan göra för att motverka stress.
När och var ska jag söka vård?
De allra flesta som har lindrig magsaftsreflux då och då behöver inte söka vård. Besvären brukar gå över av sig själv med hjälp av receptfria läkemedel.
Kontaktaen vårdcentralom du har ett eller flera av följande besvär:
Du är äldre än 50 år och har inte haft besvär av halsbränna eller bröstbränna och sura uppstötningar tidigare.
Du tycker att halsbrännan eller bröstbrännan stör dig i vardagen.
Du har svårt att svälja eller att maten fastnar när du sväljer, särskilt om besvären är nya.
Du har halsbränna eller bröstbränna och går ner i vikt.
Du har fått behandling tidigare eller har behandlat dig själv med receptfria läkemedel, men har inte blivit bättre.
Vänta tills det blir vardag, om det är helg. Många mottagningar kan du kontakta genom attlogga in.
Kontakta enbarnmorskemottagningom du är gravid och har behandlat dig själv med receptfria läkemedel mot magsaftsreflux men inte har blivit bättre.
Om det blir bråttom
Kontakta genasten vårdcentralelleren jouröppen mottagningom något av följande stämmer in på dig:
Du har halsbränna eller bröstbränna och får plötsligt svårt att svälja, det känns som att maten fastnar och det gör ont när du försöker äta eller dricka.
Du har halsbränna eller bröstbränna och svart avföring.
Du har halsbränna eller bröstbränna och kräks. Kräkningen ser ut som kaffesump eller innehåller blod.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Magsaftsreflux utreds oftast av en läkare på vårdcentralen. Det kan räcka med att du beskriver dina besvär för läkaren, men hen kan också vilja undersöka din matstrupe och magsäck medgastroskopi. Du får då enremisstill undersökningen.
Undersökning med gastroskopi
Med gastroskopi kan läkaren eller sjuksköterskan se insidan på matstrupen, magsäcken och tolvfingertarmen. Hen kan till exempel se om det har bildats sår i matstrupen och kan då ta vävnadsprover från matstrupen. Vävnadsproverna undersöks sedan i mikroskop.
Matstrupens surhetsgrad kan mätas
Det är ganska ovanligt att mäta surhetsgraden i matstrupen och magsäcken, men undersökningen kan behövas om du fortfarande har besvär trots behandling och läkaren är osäker på varför.
Matstrupens och magsäckens ph-värde mäts med en så kallad 24-timmars pH-mätning. pH är ett mått som anger surhetsgraden.
Mätningen av pH-värdet görs genom en tunn slang som förs ner genom näsan till matstrupen och magsäcken. Du får lokalbedövning. Men du kan ändå känna obehag av slangen, även om det gör inte ont.
Slangen är kopplad till en dosa och du har den i ett dygn. Under det dygnet får du markera på dosan när du har besvär. Dessutom registrerar dosan allt och du markerar bara på den när du äter, dricker, sover, rapar eller har andra besvär. Du kan också komplettera med att skriva på papper.
Ofta kan slangen också registrera hur trycket förändras i matstrupen och magsäcken.
Surhetsgraden kan också mätas med hjälp av en liten kapsel som sätts fast med hjälp av ett gastroskop. Kapseln sänder sedan under flera dygn ut en radiosignal, som varierar med surhetsgraden. Med den här tekniken behöver du inte ha en slang nerförd i matstrupen.
Efter undersökningarna
Du får veta vem du ska kontakta för att ta del av svaren efter provtagningarna och undersökningarna. Du får också veta vem du ska kontakta om du blir sämre.
Behandling
Det finns receptfria läkemedel som lindrar. Vilket du ska ha beror på hur mycket besvär du har. Du kan fråga apotekspersonalen om råd.
Samma receptfria läkemedel finns också att få på recept. Skillnaden är att du inte bör använda receptfria läkemedel längre än cirka två veckor utan att först ha pratat med en läkare. Läkemedlen kostar också mindre om du får dem på recept. Det beror på att en del av dem ingår ihögkostnadsskyddet för läkemedel.
Här kan du läsa om vilka läkemedel som används vid magsaftsreflux.
En del kan behöva opereras
Om du har stora besvär kan det gå att bli opererad för att må bättre.
Vad händer i kroppen?
Matstrupen går från munnen ner till magsäcken genom ett hål i diafragman. Diafragman är en muskel mellan bröstkorgen och buken. I övergången mellan matstrupen och magsäcken finns den övre magmunnen.
Den övre magmunnen gör att maten kan passera ner till matsäcken och hindrar att maginnehållet kommer upp igen. Men den övre magmunnen är inte helt tät. Därför kommer det ibland upp maginnehåll och magsaft till matstrupen.
En del kan få besvär av små mängder magsaftsreflux, andra märker inte av det särskilt mycket. Ungefär var femte person har besvär då och då av magsaftsreflux.
Läs mer ommatsmältningsorganen här.
Magsaften kan skada matstrupen
Magsaften består bland annat av saltsyra som är frätande och mycket sur. Slemhinnan i matstrupen skyddas av ett slemskikt. Matstrupen skyddas också av den mindre mängd saliv som följer med varje gång du sväljer.
Slemhinnan kan skadas om magsaft ofta kommer upp i matstrupen. Ibland kan även gallsalter från gallgångarna backa upp ända till matstrupen och ge besvär, men det är ovanligt.
Vad beror halsbrännan eller bröstbrännan på?
Halsbrännan eller bröstbrännan beror på att det kommer upp magsaft i matstrupen. Det kan i sin tur bero på olika saker.
Diafragmabråck
Den övre magmunnen fungerar sämre om du har så kallat diafragmabråck. Diafragmabråck innebär att muskulaturen i diafragman är försvagad och att hålet där matstrupen passerar blir förstorat. Diafragmabråck är vanligt. Det är ofarligt och behöver inte ge några symtom.
Vid diafragmabråck är det lättare för magsaften att komma upp i matstrupen. Någon gång kan den nedersta delen av matstrupen och även en del av magsäcken pressas upp genom bråcket. Då kan du få mer besvär, till exempel svårt att svälja.
Risken för diafragmabråck ökar ju äldre du blir.
Diafragmabråck kallas också för mellangärdesbråck, hiatusbråck eller glidbråck.
Ärftlighet
Magsaftsreflux och diafragmabråck kan vara ärftligt.
Övervikt
Risken för magsaftsreflux ökar om du har övervikt. Det beror på att övervikten skapar ett större tryck inuti magen. Övervikt ökar också risken för diafragmabråck.
Graviditet
Magsaftsreflux är ettvanligt graviditetsbesvär. Hormonerna gör att musklerna i magmunnen blir mer avslappnade. Trycket i magen ökar också när fostret växer och tar plats.
Annan sjukdom
Ibland kan magsaftsreflux bero på en annan sjukdom. Du har då ofta också andra symtom, till exempel att du har svårt att svälja. Vanlig behandling mot magsaftsreflux brukar då oftast inte hjälpa.
Kontakta alltid en vårdcentral om du har svårt att svälja.
Graviditet och magsaftsreflux
Du kan använda läkemedel från följande tre grupper om du är gravid:
antacida
alginsyra
protonpumpshämmare.
Prata med en barnmorska på barnmorskemottagningen eller en läkare om vad du ska använda.
Om du ammar
Du kan använda antacida och alginsyra om du ammar. Prata med en barnmorska eller en läkare om du behöver mer behandling mot magsaftsreflux när du ammar.
Komplikationer och följdsjukdomar
Magsaftsreflux är oftast ofarligt. Men är den kraftig och har pågått länge kan slemhinnan i matstrupen skadas. Det kan leda till olika följdsjukdomar i matstrupen.
Inflammation i matstrupen
Matstrupen kan bli inflammerad om du har haft magsaftsreflux ofta och länge, eller om du har mycket reflux under natten. Du kan då behöva få läkemedel. Det finns en viss risk att det annars bildas ärr i matstrupen. Många ärr kan göra att det blir trångt i matstrupen, och du får då svårt att svälja.
Inflammation i matstrupen kallas för esofagit.
Barretts esofagus
Barretts esofagus innebär att det har bildats en typ av slemhinna i matstrupen som vanligtvis inte finns där. Personer som har haft besvär med magsaftsreflux under lång tid har en ökad risk att få Barretts esofagus. Rökning och kraftig övervikt ökar risken för Barretts esofagus.
Det är mycket ovanligt, men Barretts esofagus kan leda till cancer i matstrupen. Barretts esofagus upptäcks med hjälp avgastroskopi. Du får gå på regelbundna undersökningar om du har sjukdomen. Du får också behandling med läkemedel som minskar produktionen av syra i magsäcken.
Påverka och delta i din vård
Som patient har du enligtpatientlagenmöjlighet att påverka din vård.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Undersökningar och utredningar
Behandling
Vad händer i kroppen?
Vad beror halsbrännan eller bröstbrännan på?
Graviditet och magsaftsreflux
Komplikationer och följdsjukdomar
Påverka och delta i din vård
Aktuella artiklar
Magsaftsreflux hos barn
När innehåll från magen stöts upp till matstrupen kan barnet få besvär med halsbränna och kräkningar. Det kallas magsaftsreflux och går oftast över av sig själv.
Magsår
Magsår innebär att det har bildats sår i magsäckens eller tolvfingertarmens slemhinna. De flesta som har magsår får ont i magen, oftast i mitten av magens översta del. Magsår orsakas oftast av en bakterie, men även vissa läkemedel kan göra att du får magsår. De allra flesta blir bra med behandling.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.