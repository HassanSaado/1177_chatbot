Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Att få recept och att köpa läkemedel
Reklamation av läkemedel
Reklamation av läkemedel
Du bör reklamera ett läkemedel som du tror är fel. Du kan kontakta vilket apotek som helst för att göra en reklamation. Det betyder att du lämnar in läkemedlet och berättar vad du tycker är fel. Företaget som tillverkar läkemedlet kan då undersöka vad som har hänt och göra åtgärder om det behövs.
Du kan reklamera alla läkemedel som är köpta på godkända försäljningsställen i Sverige, det vill säga apotek, vissa butiker och webbplatser.
Det är bra om du reklamerar så snart som möjligt.
Godkända webbplatser
Godkända webbplatser har en eller två symboler.
Sveriges symbol för apotek
Sveriges symbol för apotek visar att apoteket har tillstånd att sälja läkemedel. Symbolen används både av apotek som finns på nätet och fysiska apotek.
EU:s symbol för godkända webbplatser
EU:s symbol för godkända webbplatser används av webbplatser inom EU som har tillstånd att sälja läkemedel.
Du kan läsa mer omvar du kan köpa läkemedel här.
När kan jag reklamera?
Du kan reklamera läkemedel av olika orsaker. Det kan till exempel bero på något av följande:
Läkemedlet har blivit skadat när det har transporterats eller lagrats. En förpackning kan till exempel vara trasig.
Läkemedlet har blivit skadat när det har tillverkats. Ett läkemedel kan till exempel ha fel konsistens, färg, lukt eller smak.
Läkemedlet har ett tekniskt fel. Det kan till exempel vara sprejer, inhalatorer eller sprutor som inte fungerar som de ska.
Du kan fråga på ett apotek om du är osäker på om läkemedlet är som det ska.
Biverkning eller ingen effekt
Du kan få oönskade effekter eller ingen effekt alls av ett läkemedel. Det kallas biverkningar. De flesta läkemedel kan orsaka biverkningar. Det behöver inte vara en orsak till att reklamera ett läkemedel. Prata med läkaren som har skrivit ut läkemedlet om du har frågor om biverkningar. Du kan också fråga på ett apotek.
Du kan själv rapportera en biverkning av ett läkemedel till Läkemedelsverket. Det räcker att du tror att biverkningen beror på läkemedlet, du behöver inte vara säker. PåLäkemedelsverkets webbplatskan du anmäla biverkningar direkt. Du kan också skriva ut en blankett och skicka in.
Var kan jag reklamera?
Alla apotek är skyldiga att ta emot alla reklamationer. Andra butiker som säljer läkemedel behöver bara ta emot reklamationer av läkemedel som finns i deras eget sortiment.
Personalen på apoteken har kunskap om läkemedel. De kan ofta hjälpa till att avgöra om det är ett fel på läkemedlet.
Ta med all information du har
När du kontaktar ett apotek för att reklamera ett läkemedel är det bra om du lämnar så mycket information om läkemedlet som möjligt. Ta med kvitto, den felaktiga förpackningen, både ytterförpackning och innerförpackning. Om du har köpt flera förpackningar samtidigt tar du med dig alla. Det är bra om alla etiketter på förpackningarna sitter kvar.
Inköpsställen som inte är godkända
Du kan kontakta ett apotek även om du har köpt läkemedlet på ett inköpsställe som inte är godkänt av Läkemedelsverket. Det misstänkta felet hanteras då inte som en reklamation, men Läkemedelsverket får ändå reda på det.
Ett läkemedel kan vara förfalskatom du har köpt det på ett inköpsställe som inte är godkänt av Läkemedelsverket. Då kan läkemedlet vara skadligt att använda. Om du tror att ett läkemedel är förfalskat kan du tipsa Läkemedelsverket genom att fylla i ettformulär på Läkemedelsverkets webbplats.
Får jag ett nytt läkemedel eller pengarna tillbaka?
Det finns ingen garanti för att du ska få en ny förpackning med läkemedel eller pengarna tillbaka vid en reklamation. Personalen på apoteken eller i butiken gör en bedömning i varje enskilt fall.
Du får oftast inte pengarna tillbaka om du har köpt läkemedlet på recept. Apoteken brukar lämna en ny förpackning om du behöver läkemedlet för din fortsatta behandling.
Du får ingen ersättning om du har köpt läkemedlet på ett inköpsställe som inte är godkänt av Läkemedelsverket.
Vad händer med reklamationen?
Reklamationen skickas till läkemedelsföretaget. Du kan lämna dina kontaktuppgifter till apoteket eller butiken om läkemedelsföretaget behöver fråga dig något. Du kan också vara anonym.
Du får inte automatiskt besked om vad som händer med en reklamation. Säg till när du reklamerar ditt läkemedel om du önskar ett svar från läkemedelsföretaget.
Läkemedelsföretagen är skyldiga att hantera alla reklamationer som kommer in. De bedömer om det är ett fel på läkemedlet och vad som i sådana fall kan ha orsakat felet.
Ibland kan en reklamation leda till att ett läkemedel inte får säljas på apotek eller i butiker. Det kallas indragning, men det är ovanligt.
Mer på 1177.se
Var kan jag köpa läkemedel?
Risker med att köpa läkemedel på nätet
Mer på andra webbplatser
Läkemedelsverket - Lämna tillbaka eller slänga medicin
Läkemedelsverket - godkända apotek
Läkemedelsverket - godkända företag som säljer läkemedel på nätet
Läkemedelsverket - godkända försäljningsställen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Godkända webbplatser
När kan jag reklamera?
Var kan jag reklamera?
Vad händer med reklamationen?
Mer på 1177.se
När du får ett recept
När du ska få ett recept är det bra att berätta för den som skriver ut receptet vilka andra läkemedel du använder, om du är gravid eller ammar.
Var kan jag köpa läkemedel?
Vissa läkemedel kan du köpa receptfritt. Andra kan du bara köpa om du har ett recept från till exempel en läkare eller tandläkare. Du kan köpa alla läkemedel på godkända apotek och webbplatser. Vissa receptfria läkemedel kan du även köpa på andra ställen, till exempel livsmedelsaffärer.
Risker med att köpa läkemedel på nätet
Det finns många webbplatser som säljer läkemedel. Men alla webbplatser är inte godkända, och får därför inte sälja läkemedel. Handla bara från webbplatser som är godkända.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.