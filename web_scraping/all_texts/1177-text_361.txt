Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Kroppsundersökningar och funktionstest
Allergiutredning
Allergiutredning
Du kan behöva göra en allergiutredning om du misstänker att du har en allergi, men inte vet mot vad. Under utredningen får du berätta om dina besvär. Du kan också behöva genomgå olika undersökningar.
En allergiutredning kan göras på de flesta vårdcentraler eller barnläkarmottagningar. Vissa utredningar kan du få göra på andra mottagningar.
Förberedelser
Du som använder något läkemedel mot allergi kan behöva göra ett uppehåll med det innan undersökningen. Det kan vara till exempel allergitabletter, kortisontabletter eller kortisonkräm. Du får mer information från vården innan ditt besök.
Om ett barn ska utredas kan en förälder eller närstående följa med på undersökningen.
Läs här om hur duförbereder barn i vården.
Så går undersökningen till
Det finns olika typer av undersökningar. Vilken typ som används beror på vad läkaren vill undersöka.
Utredningen brukar börja med att du får berätta vilka besvär du har, när du får besvär och var i kroppen de känns eller syns.
Du får också lämna ettblodprov. Det kan ta några veckor innan svaret på blodprovet kommer.
Pricktest
Ett pricktest innebär att den allergiska reaktionen testas i huden. Undersökningen kan visa om du har allergiantikroppar mot ett visst ämne. Det är ofta en sjuksköterska som gör undersökningen.
Så går det till
Sjuksköterskan droppar en lösning av ämnet på underarmen. Sjuksköterskan rispar sedan lite med en nål i huden.
Undersökningen gör inte ont och tar inte mer än några minuter.
Du har förmodligen en allergi om det blir svullet, rött och börjar klia där lösningen har droppats på huden. Det är ännu mer troligt om du också har upplevt att du får symtom av det ämnet.
Reaktionen syns efter ungefär femton minuter. Du kan få en reaktion på pricktestet utan att vara allergiskt mot ett ämne.
Lapptest
Du kan få göra ett lapptest om du hareksemoch läkaren misstänker att det kan bero på kontaktallergi. Ett lapptest visar om du reagerar mot vissa ämnen som huden kommer i beröring med.
Testet kallas också för epikutantest och görs oftast på vuxna.
Så går det till
Undvik att vara i solen 14 dagar innan du gör ett lapptest. Använd kläder för att skydda huden.
En liten mängd av ämnet som misstänks framkalla allergi läggs på huden och täcks med tejp. Du kan vara allergisk mot ämnet om du får en rodnad på huden.
Du har lapptestet på huden under två dygn. Testet blir avläst efter ytterligare ett dygn.
Ibland görs en provokation
Du kan få genomgå en så kallad provokation. Det är ett sätt att ta reda på om du är allergisk mot någon visstyp av mat.
Du får börja med att utesluta det misstänka livsmedlet en viss tid. Då märker du om besvären har försvunnit. Därefter får du äta mycket små doser av det livsmedel som misstänks orsaka besvär. Dosen ökas sedan gradvis om du inte reagerar. Det brukar ta drygt en halv dag att genomgå en provokation.
Det är vanligast att allergi mot mat börjar när man är barn.
Så mår du efter undersökningarna
Ingen av undersökningarna gör ont och du mår som vanligt efteråt. Det kan klia lite på huden om du gör ett lapptest.
Varför görs undersökningen?
Undersökningarna görs om det finns misstankar om att du är allergisk mot något. De görs också för att utesluta misstänkt allergi. Undvik om möjligt det du är allergisk mot om du har en allergi. Du får vanligtvis läkemedel och kan påbörja behandlingen efter ett första besök hos en läkare.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Pricktest
Lapptest
Ibland görs en provokation
Så mår du efter undersökningarna
Varför görs undersökningen?
Påverka och delta i din vård
Aktuella artiklar
Allergier och överkänslighet
Här kan du läsa mer om allergier och överkänslighet.
Så fungerar kroppen
Här kan du läsa om hur kroppen fungerar. Du kan till exempel läsa om olika delar av kroppen, såsom muskler, leder, celler, könsorgan och urinvägar. Du kan också läsa om klimakteriet, om mens och om hur kroppen åldras.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.