Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Kostnader och ersättningar
Kostnader och ersättningar inom tandvård
Vad kostar tandvård?
Vad kostar tandvård?
Vad du betalar för tandvård varierar mellan olika mottagningar. Därför kan det löna sig att jämföra priser innan du väljer tandläkare eller tandhygienist. Hur mycket du behöver betala för tandvård beror bland annat på hur gammal du är och vilka behandlingar du behöver.
För tandvård betalar du själv en stor del av kostnaden. Det är viktigt att fråga tandläkaren eller tandhygienisten vad en undersökning eller behandling kommer att kosta. Du har rätt att få veta det i förväg.
En kortare version av den här texten finns även pålätt svenskaoch översatt tillflera språk.

Fri tandvård för barn och ungdomar
Barn och ungdomar har rätt till tandvård utan att behöva betala. Det gäller till och med sista december det år de fyller 23 år. Då ingår i stort sett alla undersökningar och behandlingar och det spelar ingen roll om du går till en privat tandläkare eller till Folktandvården.
Ekonomiskt stöd för tandvård
Det finns tre typer av stöd som du kan få från och med det år du fyller 24 år:
Detallmänna tandvårdsbidragetinnebär att du får ett tandvårdsbidrag på 300 eller 600 kronor per år beroende på hur gammal du är.
Ettsärskilt tandvårdsbidragkan du få om du har en sjukdom som påverkar tänderna. Bidrag är på 600 kronor per halvår och kan användas till förebyggande tandvård.
Högkostnadsskydd för tandvårdbörjar gälla när de så kalladereferenspriserna för tandvårdöverstiger 3 000 kronor inom ett år. Du får då avdrag för åtgärder som kostar mer än 3 000 kronor.
Tandvård till ett fast pris
Abonnemangstandvårdär ett avtal som fungerar som en försäkring. Det avtalet är en överenskommelse mellan dig och tandläkaren, oftast i Folktandvården. Du betalar en fast månadsavgift. Du betalar även om du inte går till tandläkaren den månaden. Behöver du sedan en behandling som ingår i avtalet är den redan betald via avgiften. Det kan vara till exempel en tandlagning.
Med abonnemangstandvård brukar de vanligaste undersökningarna och behandlingarna vara betalda när du går till tandläkaren eller tandhygienisten.
Möjligheter till lägre tandvårdskostnad
Ibland kan du få tandvård för samma avgift som sjukvård inom din region. Behöver du mycket tandvård gäller det vanliga högkostnadsskyddet för hälso- och sjukvård. Det betyder att vården kostar högst 1 300 kronor under ett år. Gränsen för fri tandvård kan vara högre i någon region. För personer som är 85 år och äldre är sådan tandvård avgiftsfri.
Tandvård för samma avgift som vid sjukvård gäller vid följande situationer:
Du har en sjukdom och behövertandvård som en del av behandlingen. Om du till exempel ska gå igenom en hjärtoperation får du inte ha några infektioner i munhålan. Då behöver du få tandvård med behandling mot infektionen innan operationen.
Du har ettstort behov av omvårdnad i det dagliga livet. Det kan du också få om du omfattas av LSS, som betyder lagen om stöd och service till vissa funktionshindrade.
Du har enlångvarig sjukdom och funktionsnedsättningsom innebär att du behöver mer tandvård än andra. Det kan bero på att sjukdomen i sig medför en ökad risk för tandskador eller att du har problem med att sköta din munhygien.
Om du skadar tänderna
Skadar du dig eller får problem med tänderna i samband med ditt arbete kan det räknas som enarbetsskada. Du gör en ansökan om ersättning till Försäkringskassan och skickar med kvitton eller fakturor. Försäkringskassan prövar om skadan räknas som arbetsskada.
Godkänns tandproblemen som arbetsskada kan du få ersättning för de undersökningar, behandlingar och resekostnader du haft på grund av skadan.
Privata olycksfallsförsäkringar kan också täcka kostnader för tandskador.
Om du inte har råd med tandvård
Det kan finnas olika lösningar om du inte har råd med tandvård. Du kan till exempel få hjälp att ansöka om ett lån ellerdela upp kostnadenför att slippa betala allt på en gång.
Ibland hjälper inte lån, avbetalningsplaner eller mindre dyra behandlingsalternativ. Då kan lösningen vara att ta kontakt med socialtjänsten i hemkommunen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Fri tandvård för barn och ungdomar
Ekonomiskt stöd för tandvård
Tandvård till ett fast pris
Möjligheter till lägre tandvårdskostnad
Om du skadar tänderna
Om du inte har råd med tandvård
Mer på 1177.se
Tandvård till fast pris – abonnemangstandvård
Abonnemangstandvård är ett sätt att fördela sina tandvårdskostnader över en treårsperiod. Det sker oftast med Folktandvården som kallar det för Frisktandvårdsavtal.
Särskilt tandvårdsbidrag
Du kan få förebyggande tandvård om du har en sjukdom eller funktionsnedsättning som påverkar tänderna. Då kan du ha rätt till särskilt tandvårdsbidrag.
Tandvård som en del av behandling av sjukdom
Det finns sjukdomar och besvär där tandvård kan vara en del av behandlingen av sjukdomen. Tandvården kostar då som sjukvård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.