Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Blodkärl
Kallbrand
Kallbrand
Du kan få kallbrand om blodcirkulationen i en kroppsdel allvarligt försämras. Det beror vanligtvis på rökning, åderförfettning, diabetes eller en svår köldskada. Behandlingen består av att försöka förbättra den cirkulation som eventuellt finns kvar genom en operation. Då tas även död vävnad bort. Du kan också behöva få antibiotika om du har fått en infektion.
Vad är kallbrand?
Kallbrand kallas även gangrän och innebär att vävnaden dör. Kallbrand är vanligast i fingrar, fötter, tår eller ben.
Fuktig kallbrand
Så kallad fuktig kallbrand kan uppstå i sår som ärinfekteradeoch där blodcirkulationen är dålig. Bakterier bildar då gifter. Det kan ibland finnas risk att infektionen sprids till området runt omkring eller till andra delar av kroppen.
Torr kallbrand
Så kallad torr kallbrand kan du få om du förfryser dig. Då blir det ingen infektion och kallbranden sprider sig inte utanför det område där du har fått den.
Gaskallbrand
Så kallad gaskallbrand orsakas av en bakterie som producerar gas. Det är en mycket ovanlig form av kallbrand.
Symtom
Kroppsdelen som du har fått kallbrand i kan först bli röd och göra mycket ont. Kroppsdelen kan också bli svullen och det kan bildas blåsor. De är ofta fyllda med vätska.
Sedan domnar kroppsdelen och blir torr, skrynklig och missfärgad. Huden kan vara allt från blek till blå, lila, bronsfärgad, röd och till slut svart. Du kan också få feber.
När vävnaden är död gör det inte ont i kroppsdelen längre. Vävnaden är då oftast svart och den känns sval eller kall. Det kan även lukta illa om det är en fuktig kallbrand.
När och var ska jag söka vård?
Kontakta envårdcentralom du har sår eller köldskador som inte läker som de ska. Om det är helg kan du vänta tills det blir vardag. Många mottagningar kan du kontakta genom attlogga in.
Sök vård direkt på envårdcentralellerjouröppen mottagningom du har mycket ont i en kroppsdel med sår eller köldskador. Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Attsluta rökaär mycket viktigt eftersom rökning ökaråderförfettningen. Ta kontakt med din vårdcentral om du har svårt att sluta röka och behöver hjälp.
Viktigt att ha kontroll på diabetes
Det är viktigt för dig som hardiabetesatt ha den under god kontroll. Du behöver ta hand om dina fötter för att undvika sår som kan utvecklas till kallbrand. Ett högt blodsockervärde under en längre tid ökar risken för sämre blodcirkulation i fötterna. Det kan göra att du får ett sår utan att du märker det och såret tar längre tid att läka. Det kan också infekteras lättare.
Här är några råd om hur du ska sköta dina fötter:
Ha rena strumpor och skor som inte är för trånga.
Undersök fötterna regelbundet om du har fått förhårdnader, skavsår eller sår.
Smörj fötterna med mjukgörande kräm för att inte få torrsprickor.
Besök en fotterapeut regelbundet, särskilt om du inte kan sköta dina fötter själv.
Ta hand om sår som uppstår och var uppmärksam på om ett sår läker långsammare än vanligt eller blir infekterat.
Kontrollera blodtrycket och kolesterolvärdena
Det är viktigt att du får blodtrycket och kolesterolvärdena undersökta regelbundet så att de kan behandlas om det behövs.
Undersökningar och utredningar
Läkaren på vårdcentralen undersöker dig och bedömer om kallbranden behöver behandlas akut eller om det kan vänta.
Vid åderförkalkning i benen som är så utbredd att du har fått sår som inte läker eller kallbrand skriver läkarenremisstill operation hos en kirurg.
Behandling
Kallbrand som har orsakats av dålig blodcirkulation behöver oftast opereras. Då öppnas blodkärlen upp för att förbättra blodcirkulationen så att kallbranden inte ska sprida sig ytterligare. Vävnad som har dött behöver också opereras bort.
Det är vanligt att behöva fåantibiotikadirekt i blodet i samband med operationen om du har infekterade sår. Det är också vanligt att få behandling med smärtstillande läkemedel.
Du kan behöva opereras akut om du får fuktig kallbrand i en kroppsdel eftersom det då finns risk försepsis, som även kallas blodförgiftning.
Vävnaden lossnar av sig själv när den har dött om du har torr kallbrand efter en köldskada.
Komplikationer och följdsjukdomar
Ibland går det inte att rädda kroppsdelen som har kallbrand genom operation. Då blir det növändigt med amputation. Det går ofta att få en protes som ersätter kroppsdelen.
Kallbrand på grund av en infektion kan sprida sig till resten av kroppen och orsaka sepsis, som kan vara livshotande.
Vad beror kallbrand på?
Den vanligaste orsaken till svårläkta sår på fötter och kallbrand är åderförfettning som har försämrat blodcirkulationen.
Det här är några andra orsakerna till kallbrand:
En allvarlig bakterieinfektion har förstört vävnaden.
En allvarlig skada efter ett olycksfall har nått djupt liggande muskler och gjort att det har kommit in bakterier där.
En köldskada har orsakat torr kallbrand.
Påverka och delta i din vård
Du kansöka vårdpå vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationendu får av vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behöva vänta på vård och behandling.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Mer på 1177.se
Köldskador
Diabetes typ 1
Diabetes typ 2
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är kallbrand?
Symtom
När och var ska jag söka vård?
Vad kan jag göra själv?
Undersökningar och utredningar
Behandling
Komplikationer och följdsjukdomar
Vad beror kallbrand på?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.