Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Olika sätt att föda barn
Föda tvillingar
Föda tvillingar
Ungefär hälften av alla tvillingar föds vaginalt och hälften föds med kejsarsnitt. Tvillingar brukar födas tidigare än det beräknade datumet. Att föda två barn samtidigt är inte så annorlunda från att föda ett barn. Det innebär inte dubbelt så mycket jobb eller smärta.
När du ska föda tvillingar brukarförlossningen sättas igångföre beräknat födelsedatum. I vilken vecka förlossningen sätts igång kan vara olika. Det kan bland annat bero på om tvillingarna har varsin moderkaka och hur fosterhinnorna ser ut på ultraljudet.
För tidigt födda barnbrukar vara på en neonatalavdelning den första tiden. Det är en avdelning där barnen kan få vård om de behöver.
Vaginalt eller kejsarsnitt?
Om tvillingen som ligger längst ner har huvudet neråt går det bra att föda barnen vaginalt, alltså genom slidan.Du rekommenderas att föda med kejsarsnitt om den tvillingen som ligger längst ner inte har huvudet neråt.
Ibland kan läkaren rekommenderakejsarsnittav andra orsaker. Det kan till exempel vara om förlossningen startar av sig själv före graviditetsvecka 32. Det kan också vara för att barnen eller något av barnen bedöms ha för låg vikt.
Läkaren gör enultraljudsundersökningoch diskuterar med dig som är gravid. Tillsammans kommer ni fram till vilket sätt att föda som passar bäst för dig. Du kan själv vara med och påverka.
Så går det till att föda tvillingar vaginalt
Det brukar inte vara så stor skillnad mellan att föda ett eller två barn genom slidan.
Personal i rummet
Oftast är det en barnmorska som är med under början av förlossningen. När det är dags för barnen att komma ut kan en till barnmorska hjälpa till. Ofta är det också läkare och undersköterska på plats.
Så övervakas barnen
Det är vanligt att det finns en ultraljudsapparat i förlossningsrummet. Med den kan personalen se hur tvillingarna ligger inne i livmodern.
Barnen övervakas också medCTG. Du som är gravid får två bälten med CTG-dosor runt magen. CTG mäter barnens hjärtljud. Den mäter också hur ofta det kommer värkar.
När vattnet har gått kan personalen sätta en skalpelektrod på huvudet på den första tvillingen, alltså den som ligger först i förlossningskanalen. Skalpelektroden registrerar barnets hjärtljud.
Ibland behövs extra dropp
Vid en del förlossningar är värkarna för svaga och det är för långt mellan värkarna. I så fall kan du behöva hjälp för att värkarna ska bli kraftigare. Då får du ett dropp i armen. I droppet finns ett ämne som heter oxytocin. Ämnet gör att värkarna blir starkare.
Ibland blir värkarna svagare när den andra tvillingen ska födas fram. Då är det också vanligt att få ett dropp som förstärker värkarna.
Läkaren styr ner barn nummer två
När den första tvillingen har fötts kontrollerar läkaren hur den andra tvillingen ligger i livmodern. Läkaren använder ultraljud för att undersöka tvillingens läge.
Det är viktigt att den andra tvillingen lägger sig rätt i livmodern. Den ska inte lägga sig på tvären. Läkaren håller på magen på dig som föder för att barnet ska lägga sig i ett bra läge.
Ryggbedövning
Många som föder tvillingar genom slidan väljer att få ryggbedövning. Det kan underlätta när läkaren ska styra den andra tvillingen till rätt läge.
Paus mellanbarnen
När den första tvillingen har fötts brukar livmodern göra en paus i värkarbetet för att vila. Hur lång tid den vilar är olika. Personalen har hela tiden koll på hur tvillingen i magen mår.
Att hålla den första tvillingen
När den första tvillingen har blivit avnavlad och mår bra kan du som är närstående få hålla barnet. Det kan också vara en barnmorska som håller barnet medan den andra tvillingen föds.
Den andra tvillingen brukar komma lätt
Att föda andra tvillingen brukar gå både fortare och lättare. Det beror på att den första tvillingen redan har tänjt ut förlossningskanalen.
Det kan ta från några minuter till upp emot en timme innan tvilling nummer två föds.
Det händer att tvilling nummer två ligger med stjärten neråt i så kallad sätesbjudning. Det brukar gå bra att föda genom slidan ändå.
Om den andra tvillingen hamnar snett eller mår dåligt
Det är ovanligt att den andra tvillingen hamnar på tvären. Om det händer hjälper läkaren till att vända barnet rätt. Läkaren trycker med den ena handen utanpå magen och hjälper till med den andra handen i slidan.
Ibland föds den första tvillingen genom slidan och den andra tvillingen med kejsarsnitt, men det är ovanligt. Det kan hända till exempel om barnet mår dåligt eller ligger på tvären och det inte går att rätta till.
Moderkakan
När båda tvillingarna är ute brukar moderkakan eller moderkakorna lossna och komma ut.
Så går kejsarsnitt till
Att förlösa två barn med kejsarsnitt går till på samma sätt som ettkejsarsnitt med ett barn.
Men när tvillingar föds med kejsarsnitt är det fler personal i operationssalen. Det brukar till exempel vara två barnmorskor. Läkaren lyfter först ut den första tvillingen och lämnar hen till en barnmorska. Sedan lyfter läkaren ut tvilling nummer två som lämnas över till en annan barnmorska.
När barnen är ute lyfter läkaren ut moderkakan eller moderkakorna och syr sedan ihop livmodern och magen.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
Svenska tvillingklubben - startsida
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vaginalt eller kejsarsnitt?
Så går det till att föda tvillingar vaginalt
Så går kejsarsnitt till
Påverka och delta i din vård
Läs mer på 1177.se
Kejsarsnitt
Ett kejsarsnitt är en slags förlossning. Det är en operation där en läkare gör ett snitt i magen och livmodern och lyfter ut barnet ur magen. Kejsarsnitt kan vara planerade, akuta eller omedelbara. Det beror på hur bråttom det är att få ut barnet. Det finns olika anledningar till att det blir kejsarsnitt.
Smärta under förlossningen
Det gör ont att föda barn. Hur man upplever smärtan är olika. Kroppen är gjord för att hantera smärta. Men det finns olika metoder som kan hjälpa till att lindra smärtan om det behövs.
Besvär efter förlossningen
När du har fött barn händer det mycket i kroppen. Det kan du känna av på olika sätt. Hormoner ändras och muskler och leder belastas på ett nytt sätt. Din kropp börjar ställa om sig efter graviditeten. Här kan du läsa om besvär som du kan få efter att du har fött barn.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.