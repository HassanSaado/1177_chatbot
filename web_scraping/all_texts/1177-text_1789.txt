Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Att välja vårdmottagning
Välja vårdmottagning
Välja vårdmottagning
Du kan själv välja vilken vårdcentral eller vårdmottagning du vill gå till när du behöver öppenvård. Du kan välja att tillhöra en vårdcentral. Det kallas att lista sig. När du är sjuk eller har något besvär kan du söka vård på en vårdcentral.
Filmen handlar om dina möjligheter att välja öppenvård i hela landet.
Filmen handlar om dina möjligheter att välja öppenvård i hela landet.
Det kan finnas olika skäl till att välja en viss vårdcentral eller läkarmottagning. Du kan till exempel vilja gå till en som ligger nära hemmet eller jobbet. Den kan också ha personal som talar eller ger information på ett språk som du förstår.
Öppenvård som du kan välja
Du kan själv välja vilken mottagning du vill vända dig till för att få öppenvård. Till öppenvård räknas bland annat följande verksamheter:
vårdcentral
barnavårdscentral
barnmorskemottagning
ungdomsmottagning
mottagning för specialiserad öppenvård, till exempel en hudmottagning.
När du behöver specialiserad öppenvård kan du ibland behövaremiss. Det avgörs av remissreglerna i regionen där du är folkbokförd och där du vill söka vård. Läs mer i kapitlet Information från regionerna.
Du kan kontakta många mottagningar genom attlogga in på 1177.se. Du kan till exempel förnya recept och boka, omboka eller avboka tider. Det är vanligt att mottagningar också erbjudervideosamtal. Då ser och pratar du med exempelvis en läkare eller barnmorska genom din dator, telefon eller surfplatta.
Vissa regioner har också egna appar eller digitala plattformar för att du ska kunna kontakta vården. Du kan till exempel boka videomöte eller få råd av en sjuksköterska via en chatt.
Välja vårdcentral
När du är sjuk eller har något besvär kan du alltid sökavård på en vårdcentral. Där kan du få behandling för många olika typer av besvär och sjukdomar. Du som behöver specialiserad vård ska bli hänvisad till rätt typ av mottagning.
Du kan välja vilken vårdcentral du vill, oavsett om den ligger i regionen där du är folkbokförd eller någon annanstans. Det gäller alla vårdcentraler som drivs av en region och privata vårdcentraler som har avtal med regionen.
Att lista sig på en vårdcentral
Du kan också välja att tillhöra en vårdcentral. Det kallas att lista sig på en vårdcentral. I vissa regioner listas du automatiskt på din närmaste vårdcentral om du inte aktivt väljer något annat. Du kan välja att lista dig på en vårdcentral var som helst i Sverige.
Även om du är listad på en vårdcentral har du möjlighet att söka vård på en annan vårdcentral.
Fast läkarkontakt
Du ska få möjlighet att välja en fast läkarkontakt på den vårdcentral där du är listad. Då kan du när det är möjligt, få träffa samma läkare varje gång som du söker vård på vårdcentralen.
Sätten att lista sig varierar
Det varierar mellan regionerna hur du gör när du vill lista dig på en vårdcentral. Läs mer om hur du gör i olika regioner i slutet av texten, i kapitlet Information från regionerna.
Kan jag byta vårdcentral?
Du kan byta den vårdcentral som du är listad på. Det kan vara om du inte är nöjd med den vårdcentral du har valt eller vill byta av något annat skäl. Du kan byta vårdcentral högst två gånger på ett år, om det inte finns särskilda skäl för att göra det fler gånger.
Ofta går det att välja och byta vårdcentral genom att logga in på 1177.se. Läs mer om hur du gör i slutet av texten, i kapitlet Information från regionerna.
Välja specialiserad öppenvård
Specialiserad öppenvård är precis som annan öppenvård, vård som inte kräver att du blir inlagd på sjukhus. Det innebär oftast att du får vård på en särskild mottagning med specialistläkare. Det kan till exempel vara en hudmottagning, en psykiatrisk mottagning eller en ögonmottagning. Du som har någon särskild sjukdom kan också direkt kontakta en mottagning som är specialiserad på din sjukdom, till exempel en njurmottagning.
Du kan välja att söka vård på en specialiserad öppenvårdsmottagning var du vill i Sverige, men ibland behöver du ha en remiss.
När behöver jag ha remiss?
Enremissär ett meddelande med information om att du som patient behöver en särskild bedömning, undersökning eller behandling.
För att få en remiss måste du först söka vård på en vårdcentral. Sedan skickar läkaren på vårdcentralen en remiss till den mottagning du vill komma till, om det behövs.
Ibland kan du själv skriva en så kalladegenanmälanom du vill boka tid på en särskild mottagning. Egenanmälan kallas också egen vårdbegäran eller egenremiss. I vissa regioner kan du göra en egenanmälan eller vårdbegäran genom att logga in på 1177.se.
Det varierar mellan regionerna vilka krav på remiss som finns för att kunna söka specialiserad öppenvård. Vissa regioner har inget krav på remiss alls. Läs mer om kraven i olika regioner längre ner, i kapitlet Information från regionerna.
Om du har en remiss kan det ibland gå fortare att få vård på en specialistvårdsmottagning. Hur fort du får vård beror på ditt medicinska behov och hur lång kö det är. Det är en läkare på mottagningen som bedömer ditt medicinska behov.
Att söka öppen specialistvård i en annan region
Om du vill söka vård på en specialistvårdsmottagning i någon annan region än där du är folkbokförd måste du först ta reda på om din hemregion kräver att du har remiss. Det kan också vara så att regionen där du vill söka vård kräver remiss. I sådana fall måste du ha det.Här kan du läsa mer om kraven i olika regioner.
Vad händer med min journal?
Om du väljer en ny vårdcentral eller specialistvårdsmottagning kan personalen där inte alltid sedina journalerfrån tidigare vårdgivare.
Om du vill att din nya mottagning ska kunna se dina gamla journaler måste du godkänna det. Prata med din nya vårdgivare om hur det går till.
Gäller vårdgarantin?
Vårdgarantiinnebär bland annat att du ska erbjudas vård inom en bestämd tid och att du ska få hjälp med att åka någon annanstans om hemregionen inte kan erbjuda dig vård inom den tiden.
Vårdgarantin gäller bara i den region där du är folkbokförd. Du måste vara listad  på vårdcentralen där du söker vård för att vårdgarantin ska gälla.
När du söker vård i en annan region är det dina medicinska behov som avgör hur fort du får vård. Det är läkaren som gör den bedömningen.
Patientavgifter och sjukresor
Patientavgiftenkan skilja mellan olika regioner och mellan olika typer av vård. Om du söker vård i någon annan region måste du betala den patientavgift som gäller där.
Om du själv väljer att söka vård utanför din egen region har du inte rätt att få ersättning för resan till och från mottagningen, den så kalladesjukresan.
Information från regionerna


Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Öppenvård som du kan välja
Välja vårdcentral
Att lista sig på en vårdcentral
Välja specialiserad öppenvård
När behöver jag ha remiss?
Vad händer med min journal?
Gäller vårdgarantin?
Patientavgifter och sjukresor
Information från regionerna
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.