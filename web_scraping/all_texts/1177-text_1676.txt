Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Om 1177
När du ringer 1177
När du ringer 1177
När du ringer 1177
1177 är ett nationellt telefonnummer för sjukvårdsrådgivning. Du kan ringa dygnet runt. Sjuksköterskorna som svarar bedömer ditt behov av vård, ger dig råd och vägleder till lämplig vårdmottagning när så behövs.
Gäller det ett livshotande tillstånd - ring alltid 112.
När du ringer 1177
Det är bra att ha tyst omkring dig när du ringer eftersom det är viktigt att du och sköterskan hör varandra tydligt.
När du ringer 1177 får du ett antal valmöjligheter innan du kopplas till en sjuksköterska. Du blir ombedd att knappa in personnumret för den som ärendet gäller. Om ärendet gäller dig själv kan du i de flesta regioner välja att identifiera dig med e-legitimation, antingen med BankID eller Freja eID plus. Du kan också välja att vänta kvar utan att ange personnummer.
Vårdgivaren ansvarar för behandlingen av dina personuppgifter
När du ringer till 1177 förmedlas personuppgifter om dig vidare. Det kan till exempel vara uppgifter om ditt telefonnummer och uppgifter om vilken kommun du ringer ifrån.
Den som tar emot dessa uppgifter är den vårdgivare som har uppdraget att bedriva sjukvådsrådgivning i den region som du befinner dig i. Vårdgivaren är ansvarig för behandlingen av dina personuppgifter.
Läs mer ompersonuppgifter i vården.
Alla samtal spelas in och behandlas med sekretess enligt patientdatalagen. De samtal som är rådgivningssamtal journalförs. Du når din journal genom att logga in på 1177.
När du vill ringa 1177 och är hörselskadad, döv eller har talsvårigheter
Du som använder texttelefon eller bildtelefon kan också få sjukvårdsrådgivning via en teckenspråkstolk som i sin tur ringer 1177. Läs mer om tjänsternatexttelefoni.seochbildtelefoni.net.Du kan också använda tjänstenTeletalsom erbjuder stöd av en tolk som kan hjälpa till med till exempel svåra ord och minnesanteckningar under ditt samtal med 1177.
Läs vad som sägs när du ringer till 1177
Det som sägs kan variera beroende på var du bor. Detta är det som sägs på det nationella talsvaret när du ringer 1177.
Huvudmeny
Välkommen till 1177
For information in English please press 5
Gäller det livshotande tillstånd avsluta samtalet och ring 112
Den här menyn är på engelska.
Welcome to 1177
If you are calling about a serious or life-threatening condition please hang up and call 112
När du vill ringa 1177 från ett annat land eller från en telefon med utländskt nummer
Ring +46 771-11 77 00 för sjukvårdsrådgivning när du är utomlands eller om du har en telefon som har ett utländskt nummer.
Har du problem att ringa 1177?
Det kan bero på att:
Din telefonoperatör inte har gjort det möjligt att ringa 1177. Detta gäller endast mindre operatörer och vissa IP-telefonioperatörer.
Du ringer från en företagsväxel som inte tillåter just detta nummer.
Vad kostar det att ringa 1177?
Kostnaden för att ringa 1177 är samma som för ett vanligt telefonsamtal och det gäller vare sig du ringer när du är i Sverige eller om du ringer från ett annat land. Hur mycket det kostar beror på vilken telefonoperatör och vilket abonnemang du har.
Förutsättningar för en god kvalitet i de råd som ges
Varje region driver sin egen verksamhet för sjukvårdsrådgivning, antingen i egen regi eller genom upphandlad underleverantör. För att eftersträva en likvärdig kvalitet över hela landet ingår de flesta regioner i ett nationellt nätverk med ett gemensamt arbetssätt och gemensamt beslutsstöd.
Sjuksköterskorna som arbetar på sjukvårdsrådgivningarna svarar på cirka fyra miljoner samtal per år. Av de som ringer 1177 följer omkring 90 procent de råd de får och är så nöjda att de skulle ringa igen.
Har du synpunkter?
Du som har synpunkter eller klagomål på den rådgivning du fick när du ringde 1177kan skicka in dem här.Dina synpunkter skickas till den region som genomförde samtalet.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När du ringer 1177
När du vill ringa 1177 och är hörselskadad, döv eller har talsvårigheter
När du vill ringa 1177 från ett annat land eller från en telefon med utländskt nummer
Har du problem att ringa 1177?
Förutsättningar för en god kvalitet i de råd som ges
Har du synpunkter?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.