Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Öron och balans
Vaxpropp i örat
Vaxpropp i örat
Öronvax har som uppgift att hålla hörselgången ren. Ibland bildar vaxet en propp som täpper igen hörselgången. Du kan ofta få bort vaxproppen själv, men ibland behövs behandling.
Symtom
Symtom på en vaxpropp iöratkan vara följande:
Du hör sämre.
Det känns som att du har lock för örat.
Det kliar ochgör onti hörselgången.
Du får lock för örat efter att ha duschat. Det beror på att vatten fastnar mellan vaxproppen och trumhinnan.
När och var ska jag söka vård?
Kontakta envårdcentralom du tror att du eller ett barn har en vaxpropp. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Vad kan jag göra själv?
Du som är vuxen och vet att du brukar få vaxproppar kan pröva att behandla själv. På apotek finns receptfria läkemedel, till exempel i form av örondroppar och öronsprej. De löser upp och mjukar upp vaxproppen.
Vissa läkemedel säljs i förpackningar med en gummiballong med pip som kan användas för att spola bort vaxet från örat. Gummiballongen kallas också för sköljblåsa och kan köpas separat. Följ instruktionerna noga.
Du bör inte använda receptfria läkemedel mot vaxproppar på barn.
Undersökning
På vårdcentralen får du berätta om dina symtom. Läkaren tittar sedan i örat med hjälp av ett så kallat otoskop. Det ser ut som ett handtag med en liten tratt och lampa i toppen.
Behandling
En vaxpropp kan tas bort på olika sätt. Till exempel kan den spolas bort. Då får du först ta på dig ett plastförkläde så att du inte blir våt. En läkare eller sjuksköterska spolar sedan försiktigt in i örat med ljummet vatten. Vattnet som rinner ut samlas upp i ett kärl. Först kommer lite vax i taget ut, men sedan kommer resten ofta ut som en klump. Efter behandlingen torkas örat torrt.
Läkaren kan också ta ut vaxproppen med ett smalt instrument som hen för in i hörselgången, eller med hjälp av en speciell öronsug.
Vad beror en vaxpropp på?
Öronvax bildas av körtlar i de yttre delarna av hörselgången. Vaxets uppgift är att hålla hörselgången ren. Vaxet rinner långsamt ut ur örat och tar med sig skräp. Ibland får vaxet svårare att rinna ut, och då kan det bildas en vaxpropp.
En del saker kan göra det svårare för vaxet att rinna ut. Det kan till exempel vara hörapparater som sluter tätt eller öronproppar och hörlurar som sitter i hörselgången. Att peta sig i hörselgången med bomullspinnar kan också leda till att vaxet inte rinner ut som det ska.
Hos en del människor är vaxet också segare. Vaxet kan också bli extra segt när det kommer vatten i öronen.
Så kan du förebygga vaxpropp i örat
Peta inte i hörselgången, varken med fingrar, bomullspinnar eller något annat. Det kan skada örat. Det kan också öka vaxproduktionen eller orsaka en inflammation i hörselgången.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Mer på 1177.se
Nedsatt hörsel
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Undersökning
Behandling
Vad beror en vaxpropp på?
Så kan du förebygga vaxpropp i örat
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.