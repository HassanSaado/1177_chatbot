Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Vanliga besvär och sjukdomar hos barn
Klåda hos barn
Klåda hos barn
Barn som är trötta, oroliga eller stressade över något kan också få klåda, till exempel när de ska somna på kvällen.

Det kan klia över hela kroppen men ibland kliar det på särskilda ställen, till exempel i stjärten eller öronen.
Klåda i huden
Allmän hudirritation och torr hud
Ibland kan huden klia när barnet är varmt, svettigt, irriterat, trött eller känner sig hängigt. En del barn kliar sig när de blir oroliga och bekymrade. När barnet kliar sig blir huden mer irriterad och barnet kliar sig mer och mer. Det kan klia överallt på huden, men oftast där det är mest varmt och svettigt, exempelvis i böjvecken.
En del barn hartorr hud. De får lättare klåda, framför allt om de badar eller duschar ofta och använder tvål som är parfymerad och torkar ut huden.
Allergi och eksem
Atopiskt eksem, som också kallas böjveckseksem, ger nästan alltid klåda hos barn. Om klådan är svår river barnet ofta sönder huden. Rivsåren kan bli infekterade.
Vid en allergisk reaktion får barnet ofta klåda. Detsamma gäller vidnässelutslag, som kan orsakas av allergi men även ha andra orsaker. Barnet kan samtidigt ha en stickande och brännande känsla i huden.
Kontakteksemmot till exempel nickel kan vara en annan orsak till klåda.
Badklåda
På sommaren kan vattnet vid badstränderna innehålla fågelparasiter som är så små att de inte syns med blotta ögat. När barnet badar kan parasiterna borra sig in i huden, vilket ger kliande utslag.Badklådaförekommer oftare efter bad i insjöar än i havet.
Barn får oftare badklåda än vuxna, eftersom de ofta badar längre tid och håller till på grunt och varmt vatten där det kan finnas fler fågelparasiter.
Läs mer ombadklåda på Folkhälsomyndighetens webbplats.
Hudskador som läker
När sår på huden börjar läka brukar det klia. Likaså kan det klia när huden börjar fjälla efter en solbränna.
Infektioner
Flera virusinfektioner orsakar röda hudförändringar som kliar, till exempelvattkoppor. Infektionen ger hudblåsor med klåda som kan vara mycket besvärande.
Hudinfektioner, till exempelsvampinfektioner, kan också ge klåda.
Insektsbett
Bett avmygg, knottochlopporär vanliga orsaker till klåda. Barnet har då röda, upphöjda svullnader på bettplatsen och i centrum kan stickhålet synas.
Skabb
Skabbär ett litet spindelliknande djur, ett kvalster, som tar sig in i huden och gräver gångar i hudens yttersta skikt. Gångarna är ljusa, trådsmala och någon centimeter långa. De syns lättast på händerna och fötterna.
Skabb ger klåda, särskilt på natten. Ibland kan det klia så mycket att barnet river upp huden. Skabb kan även ge små rödaktiga knottror, blåsor eller eksemliknande förändringar.
Klåda i hårbotten
Klåda i hårbotten kan bero påhuvudlöss. Du kan upptäcka löss genom att kamma igenom håret över ett vitt underlag.
Små barn kan fåmjälleksemi hårbotten, ögonbrynen och i blöjområdet. Det brukar också kallas för mjölkskorv och kan se ut som feta, lite gulaktiga fjäll. Hos äldre barn märks eksemet sommjäll.
Hårbottensvamp kan förekomma hos barn och liknar mjällseksem men ger kala fläckar.
Klåda i stjärten
Det kan klia om huden kring ändtarmsöppningen är irriterad och röd. Det är ganska vanligt hos barn som börjar klara sig själva på toaletten och inte har torkat sig rent. Pröva att tvätta med en mild, oparfymerad tvål och använda en mjukgörande kräm. Du bör inte tvätta för ofta runt ändtarmsöppningen.
Huden i stjärten kan bli infekterad av streptokocker. Huden är då kraftigt röd i ett väl avgränsat område och gör ont. Flickor kan ha flytningar. Infektionen kallas ibland för stjärtfluss och behandlas med antibiotika.
Springmasklever i tarmen och tar sig ner mot ändtarmsöppningen för att lägga ägg utanför öppningen, där de också kläcks. Springmask ger klåda som kan vara intensiv, speciellt på kvällen och natten. Maskarna är vita, trådtunna och ungefär en centimeter långa. Du kan se dem vid ändtarmsöppningen och ibland i avföringen.
Klåda i näsa, mun, ögon eller öron
Klåda i ögon, näsa eller gom beror ofta på allergi mot till exempelpollenellerkvalster.
Klåda i öronen kan bero påhörselgångseksem.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Klåda i huden
Klåda i hårbotten
Klåda i stjärten
Klåda i näsa, mun, ögon eller öron
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.