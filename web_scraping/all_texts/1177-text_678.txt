Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Pung och testiklar
Svullen pung
Svullen pung
Här tar vi upp några olika besvär som gör att pungen blir svullen. Oftast behövs ingen behandling, men ibland kan du behöva opereras. Kontakta en vårdcentral om pungen svullnar, för att bli undersökt och få reda på vad orsaken är.
Svullen pung kallas ibland för pungbråck.
Vad beror svullen pung på?
Här är de vanligaste orsakerna till att pungen svullnar:
Du har fåttvattenbråck. Det innebär att vätska samlas runt testikeln.
Ettljumskbråcksom har trängt ner i pungen.
Du har fått åderbråck i pungen. Det innebär att blodkärlen runt testikeln vidgas.
Du har fått en bitestikelcysta. Det som är en cysta som sitter mellan testikel och bitestikel. En sådan cysta kallas även för spermatocele.
Du kan ha fåttbitestikelinflammationellertestikelinflammation.
Testikelcancerär en ovanlig orsak till svullen pung men det är viktigt att upptäcka den i tid. Du kan behöva bli undersökt med ultraljud om läkaren misstänker att du har testikelcancer.
Symtom
Alla pungar ser olika ut. Ofta är den vänstra punghalvan lite större än den högra. Förutom att pungen blir svullen kan du också få en tyngdkänsla och känna obehag från pungen. Vänster sida av pungen är oftast mer svullen om du har åderbråck.
När och var ska jag söka vård?
Kontakta envårdcentralom pungen blir större.
Om det är bråttom
Sök vård direkt på en vårdcentral ellerjouröppen mottagningom du plötsligt får ont eller blir svullen i pungen och det inte går över inom några minuter, eller om smärtan kommer och går.
Om det inte går eller är stängt, sök vård på en akutmottagning.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Behandling
Vilken behandling du behöver beror på vad som orsakar svullnaden.
En suspensoar kan lindra besvären.
Vattenbråck
Vattenbråck är ofarligt och ger oftast inte några besvär. Det behöver oftast inte behandlas. Hos barn växer det ibland bort av sig självt. Vattenbråck kan behöva opereras om det ger besvär.
Bitestikelcysta
En bitestikelcysta är ofarligt och ger oftast inte några besvär. Det behöver oftast inte behandlas.
Ljumskbråcksomhar trängt ner i pungen
Ljumskbråckförsvinner inte av sig självt utan måste opereras. I vänta på operation kan du lindra besvären medreceptfria smärtstillande läkemedel. Du kan också lindra besvären med ett bråckband. Ett bråckband är ett förband som håller tillbaka bråcket i bukväggen.
Åderbråck ipungen
Åderbråck i pungen innebär att blodkärlen runt testikeln vidgas. Det ger oftast inga besvär och behöver då inte opereras. Hos unga personer kan pungåderbråck göra att testiklarna inte växer som de ska och då brukar det opereras.
Ibland kan åderbråck i pungen försämra spermiekvaliteten och göra att det svårt att få till en graviditet, och då brukar det opereras. Du brukar kunna lämna sjukhuset samma dag. För en del blir spermakvaliteten bättre efter operationen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på 1177.se
Smärtor i pungen hos pojkar
Testikelvridning
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad beror svullen pung på?
Symtom
När och var ska jag söka vård?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.