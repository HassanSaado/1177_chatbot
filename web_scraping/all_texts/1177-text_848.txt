Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Blodkärl
Inflammation i tinningens pulsåder – jättecellsarterit
Inflammation i tinningens pulsåder – jättecellsarterit
Du kan få en inflammation i pulsådern i tinningen. Ibland kan även ådern som går till ögat påverkas. Du blir helt bra igen om du snabbt får behandling med läkemedel.
Inflammation i tinningens pulsåder har tidigare även kallats temporalisarterit.
Symtom
Det här är några symtom som du kan få vid inflammation i tinningens pulsåder:
Du får huvudvärk, oftast i tinningen och ibland i hårbotten eller nacken.
Du får ont i musklerna.
Du blir öm och svullen över pulsådern vid tinningen.
Du får ont i käken när du tuggar.
Du blir trött och får lätt feber.
Du går ner i vikt.
Du får svårt att se med ögat på den sida där du har ont.
När och var ska jag söka vård?
Kontakta envårdcentralom du har symtom som kan tyda på inflammation i tinningens pulsåder.
Om det är bråttom
Kontakta genast en vårdcentral ellerjouröppenmottagningom synen plötsligt förändras. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då får du hjälp att bedöma symtom eller hjälp med var du kan söka vård.
Undersökningar och utredningar
Läkaren brukar undersöka med fingrarna hur tinningpulsådrorna känns. Du får dessutom lämna blodprov för att ta reda påsänkanochCRP. Blodtrycket i armarna och blodsockret kontrolleras. Ibland får man även gå igenom en ultraljudsundersökning av pulsådrorna.
Ibland får man komma tillbaka vid ett senare tillfälle för en liten operation som görs för att säkerställa diagnosen. Du får lokalbedövning och sedan skär läkaren bort en bit av tinningpulsådern för undersökning i mikroskop. Du kan få lite ont när bedövningen har släppt. Ibland kan du få en liten blödning efteråt, men det är ovanligt. Det blir med tiden ett litet ärr i tinningen där huden har öppnats.
Behandling
Du får behandling med kortisontabletter om du har inflammation i pulsådern. Från början får du en hög dos som gör att du snabbt mår bättre. Du får en extra hög dos kortison med spruta om din syn har påverkats av inflammationen.
Läkemedelsdosen minskas sedan stegvis och du får gå på flera läkarbesök för att kontrollera att dosen blir rätt. Det är vanligt att behöva ta läkemedlet upp till tre år.
Läkaren kontrollerar även ditt blodsocker och blodtryck under behandlingen.
Risken förbenskörhetökar om du använder kortison under lång tid. Därför får du även läkemedel för att förebygga benbrott. Risken förmagsårökar om du fått höga doser av kortison med spruta. Därför får du också läkemedel som ska skydda magslemhinnorna.
Biverkningar av kortison
Det är vanligt att du blir överaktiv och får svårt att sova i början av en kortisonbehandling.
Ibland kan du även få några av följande biverkningar:
Du kan få svullna händer och fötter.
Du kan gå upp i vikt.
Din hud kan bli skörare, du kan lättare få blåmärken och det kan ta längre tid för sår att läka.
Du kan få ett högre blodtryck.
Du kan få förhöjt blodsocker.
Komplikationer
Det finns en liten risk för att förlora synen på den angripna sidan om inflammation leder till tilltäppning av blodkärl som går till ögat. Därför är det viktigt att söka vård i tid om synen blivit sämre.
Vad beror inflammationen på?
Inflammation i tinningens pulsåder förekommer inte före 50 års ålder. Orsaken till inflammationen är okänd. Många som får inflammationen har samtidigtmuskelreumatism.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Komplikationer
Vad beror inflammationen på?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.