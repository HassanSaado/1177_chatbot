Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Könssjukdomar och sexuellt överförbara infektioner
Flatlöss
Flatlöss
Flatlusen är en hudparasit som trivs i hår och som orsakar intensiv klåda. Du kan behöva ett förstoringsglas för att se lössen och deras ägg.
Flatlusen är en till två millimeter lång. Den livnär sig på blod och trivs bäst i könshåret men kan även finnas i håret under armarna, på överkroppen, låren, i ögonfransar, ögonbryn och skägg. Flatlusen förökar sig genom att lägga ägg vid hårrötterna.
Symtom
Det tar två till fyra veckor från att du har blivit smittad tills du får symtom. Symtomen kommer tidigare om du har haft flatlöss förut. Symtom på att du har flatlöss är att det kliar mycket.
Ibland går det att själv upptäcka löss eller ägg med hjälp av ett förstoringsglas. Äggen ser ut som pyttesmå droppar och sitter fastklistrade på hårstrånas nedre del.
När och var ska jag söka vård?
Kontakta envårdcentralom du tror att du har flatlöss eller om ett eller flera av följande påståenden gäller dig:
Flatlössen har satt sig i ögonbrynen eller ögonfransarna.
Den receptfria behandlingen hjälper inte.
Du är gravid eller ammar och har fått flatlöss.
Om det är helg kan du vänta tills det blir vardag. Du kan kontakta många mottagningar genom attlogga in.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Vad kan jag göra själv?
Kontrollera så att inte andra i familjen har flatlöss, annars kan ni smitta varandra om och om igen.
Tvätta kläder, sängkläder och handdukar för att undvika att lössen sprids. Allt måste tvättas i 60 grader för att lössen ska försvinna.
Undvik att klia på bettställena eftersom kliandet i sig kan göra att du får en infektion.  Du kan smörja med kylbalsam eller med en receptfri kräm eller salva med hydrokortison om det kliar mycket. Följ bruksanvisningen som finns i förpackningen. Rådgör med läkare eller BVC innan du använder hydrokortison på barn under två år.
Det kan fortsätta att klia en tid efter behandlingen, trots att flatlössen är borta.
Så smittar flatlöss
Flatlöss smittar framför allt vid nära kroppskontakt mellan människor eller genom sängkläder och handdukar.
Behandling
Det är viktigt att du har sett lössen själv eller att en läkare har ställt diagnosen flatlöss innan du börjar med behandlingen. Klåda kan ha andra orsaker som kräver annan behandling. Det är viktigt att du testar dig förkönssjukdomarom du till exempel har haft oskyddat sex och kan ha blivit smittad av någon könssjukdom.
För att bli av med flatlössen använder du ett receptfritt parasitdödande läkemedel. Fråga på apoteket. Det är mycket viktigt att följa bruksanvisningen som finns i paketet.
Medlet dödar både äggen och lössen och du får själv sedan plocka bort dem. Du får göra om behandlingen om flatlössen fortfarande lever efter ett dygn.
Graviditet och flatlöss
Prata med en läkare om du är gravid eller ammar och behöver använda ett receptfritt parasitdödande läkemedel.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Även barn ska vara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kan välja att inte ge ditt samtycke till den vård du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Så smittar flatlöss
Behandling
Graviditet och flatlöss
Du ska förstå informationen
Läs mer på 1177 Vårdguiden
Könssjukdomar - sexuellt överförda infektioner
Könssjukdomar är infektioner som du kan få genom att ha sex. Vissa könssjukdomar ingår i smittskyddslagen. Det betyder att du måste testa dig om du misstänker att du har någon av dem.
Mykoplasma i underlivet
Mykoplasma i underlivet beror på en bakterie som kan överföras när du har samlag. Vanliga symtom är att det svider när du kissar och att du har flytningar, klåda eller mellanblödningar.
Kondylom
Kondylom är en av de vanligaste könssjukdomarna. Du kan få vårtor i underlivet eller kring ändtarmsöppningen. Vårtorna orsakas av ett virus som kallas HPV, humant papillomvirus.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.