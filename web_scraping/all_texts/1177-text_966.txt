Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid akne
Läkemedel vid akne
Läkemedel mot akne finns i olika former, till exempel som du använder på huden och som du sväljer. En del innehåller två verksamma ämnen som verkar på olika sätt.
Den här texten beskriver olika typer av läkemedel som används vid akne.
Använd läkemedel på huden i första hand
De allra flesta som har lindrig eller måttligaknekan prova lokalbehandling, det vill säga behandling på huden där aknen finns. Det finns läkemedeli form av kräm, gel eller lösning.
Läkemedel för huden innehåller ett eller flera av följande ämnen:
bensoylperoxid
adapalen
azelainsyra
klindamycin
tretinoin.
Vilket eller vilka av dessa ämnen som passar bäst beror på vilken typ av akne du har. Läkemedlen angriper aknen på olika sätt.
Mild akne kan du behandla med bensoylperoxid, som finns att köpa receptfritt på apotek. Du kan också få recept på adapalen eller azelainsyra av en läkare.
För att få bättre effekt kan du behöva kombinera två ämnen om du har medelsvår akne.
Om lokalbehandling inte hjälper eller om du har svår akne
Ibland blir inte aknen bättre trots att du har använt olika läkemedel på huden. Du kan få läkemedeli form av kapslar eller tabletterom du inte blir bättre efter tre månaders behandling. För att förhindra ärrbildning kan du behöva ta kapslar eller tabletter direkt om du har svår akne.
Vanliga typer av läkemedel kan innehålla något av följande:
tetracykliner, som är en typ avantibiotika
hormoner
isotretinoin.
Du kan få ta antibiotika, ofta i tre månader. Under den tiden kan du även använda läkemedel på huden. Ibland är det bra att fortsätta med det även efter att du har slutat ta antibiotika för att inte aknen ska komma tillbaka.
Hormonläkemedel mot akne ger också skydd mot graviditet. De fungerar som ett p-piller. Du som behöver preventivmedel kan få hormonbehandling istället för antibiotika.
Du kan få läkemedel som innehåller isotretinoin om du har tagit antibiotika eller hormoner utan resultat. Detsamma gäller om du har mycket svår akne. Isotretinoin är det mest effektiva läkemedlet mot svår akne. Men det kan ge en del biverkningar och kan skada fostret om du är gravid. Det får endast skrivas ut på recept av hudläkare. Du ska inte kombinera isotretinoin med behandling på huden.
Bensoylperoxid
Du kan köpa läkemedel som innehåller bensoylperoxid receptfritt på apoteket i form av gel. De fungerar bra mot lindrig akne. Bensoylperoxid minskar mängden bakterier och löser upp pormaskar.
En läkare kan ordinera bensoylperoxid i kombination med andra verksamma ämnen om du har måttlig akne.
Börja med den svagaste
Bensoylperoxid finns i olika styrkor. Börja alltid med den svagaste, så att huden inte blir irriterad i onödan.
Det tar flera veckor innan aknen blir bättre.
Var försiktig i solen
Bensoylperoxid gör huden tunnare och extra känslig. Du bör inte sola när du använder bensoylperoxid. Det är bra att vänta några dagar till en vecka efter att du slutat använda läkemedlet innan du solar. Du kan skydda behandlade hudområden med solskyddsmedel eller täckande kläder om du vistas i solen.
Kombinera inte med adapalen
Du bör inte använda bensoylperoxid vid samma tillfälle som aknemedel som innehåller adapalen. Bensoylperoxid och adapalen kan påverka varandra så att effekten blir sämre. Dessutom verkar båda uttorkande och irriterande på huden. Ibland kan läkare ändå rekommendera både bensoylperoxid och adapalen. Du ska då använda det ena på morgonen och det andra på kvällen.
Bensoylperoxid missfärgar tyger
Tänk på att bensoylperoxid bleker eller missfärgar tyger, till exempel kläder, handdukar och lakan.
Biverkningar
Det är vanligt att huden blir lite varm precis efter att du använt bensoylperoxid. Hos en del personer kan huden även bli lite röd, svida, klia och fjälla lite under ett par dagar.
Exempel på läkemedel som innehåller bensoylperoxid
Basiron AC och Basiron AC Wash.
Epiduo som även innehåller adapalen. I Epiduo ingår ett ämne som gör att de båda verksamma ämnena kan kombineras utan att påverka varandra.
Duac som även innehåller antibiotika.
Adapalen
Adapalen är ett ämne som hämmar inflammationen vid akne. Det påverkar också celler i huden runt talgkörtlarna, så att talgkörtlarna inte täpps till. Det fungerar bra om du har lindrig till måttlig akne.
Adapalen finns i gel och kräm och är receptbelagt.
Det kan dröja cirka en månad innan du märker en tydlig förbättring.
Var försiktig i solen
Adapalen gör huden tunnare och extra känslig. Du bör därför inte sola när du använder läkemedlet. Skydda behandlade hudområden med solskyddsmedel eller täckande kläder om du vistas i solen.
Kombinera inte med bensoylperoxid
Du bör inte använda adapalen vid samma tillfälle som aknemedel som innehåller bensoylperoxid. Adapalen och bensoylperoxid kan påverka varandra negativt så att effekten blir sämre. Dessutom verkar båda uttorkande och irriterande på huden. Ibland kan läkare ändå rekommendera både adapalen och bensoylperoxid för att få en kraftigare verkan. Du ska då använda det ena på morgonen och det andra på kvällen.
Biverkningar
En del personer kan få klåda eller en brännande känsla på huden när de har smörjt på läkemedlet. Huden kan även rodna eller bli torr och fjälla och bli extra känslig för solljus. Besvären kommer för det mesta under den första månaden, och blir sedan bättre.
Exempel på läkemedel som innehåller adapalen
Differin, som finns som gel och kräm
Epiduo gel som även innehåller bensoylperoxid. I Epiduo ingår ett ämne som gör att de båda verksamma ämnena kan kombineras utan att påverka varandra.
Azelainsyra
Azelainsyra är ett ämne som både minskar pormaskar och hämmar tillväxten av bakterier. Det verkar långsamt i början, och kan kombineras med andra läkemedel.
Azelainsyra finns som gel och kräm och är receptbelagt.
Det brukar ta fyra veckor innan en tydlig förbättring märks.
Biverkningar
En del som använder azelainsyra upplever klåda eller en stickande eller svidande känsla i huden. Hos en del personer kan huden även bli röd, torr och fjälla lite.
Exempel på läkemedel som innehåller azelainsyra
Finacea gel
Skinoren kräm.
Klindamycin
Klindamycin är en grupp avantibiotikaoch finns i flytande form för användning på huden. Läkemedlet finns som en emulsion med ungefär samma konsistens som en hudlotion. Läkemedlet är receptbelagt.
Klindamycin minskar mängden bakterier som bidrar till akne. Efter tre månader är det bra att utvärdera behandlingen och göra en paus. Det beror på att antibiotikan kan påverka bakterierna på huden negativt vid långvarig behandling. Du kan då diskutera med din läkare om du ska fortsätta eller inte.
Kombinera alltid klindamycin lösning eller emulsion med andra läkemedel som du smörjer på huden. Du ska däremot inte kombinera klindamycin med andra antibiotika i tablettform.
Det brukar ta flera veckor innan du märker en tydlig förbättring.
Biverkningar
En del personer får irritation och klåda.
Exempel på läkemedel med klindamycin som används vid akne
Dalacin
Duac som även innehåller bensoylperoxid
Acnatac som även innehåller tretinoin.
Kombinationsmedel
Det finns ett läkemedel som innehåller både tretinoin och klindamycin.Tretinoin, A-vitaminsyra, som förbättrar tillväxten av ytliga hudceller och ger en naturlig avstötning av de celler som täpper till hårsäcken. Tretinoin förebygger också uppbyggnad av talg och utvecklingen av pormaskar. Klindamycin minskar mängden bakterier som bidrar till akne.
Använd inte läkemedlet längre än 12 veckor i taget.
Det brukar ta flera veckor innan du märker en tydlig förbättring.
Var försiktig i solen
Tretinoin gör huden tunnare och extra känslig. Du bör därför inte sola när du använder läkemedlet. Skydda behandlade hudområden med solskyddsmedel eller täckande kläder om du vistas i solen.
Använd inte tretinoin om du är eller kan bli gravid
Använd inte tretinoin om du är gravid eftersom det kan skada fostret. Använd inte heller tretinoin om du skulle kunna bli gravid under behandlingen och en månad därefter. Det är viktigt att använda minst en säker preventivmetod under hela behandlingen och en månad efteråt.
Biverkningar
Biverkningar som kan förekomma är torr hud, röd hud, klåda, hudutslag eller ökad känslighet för solljus. Det röda syns inte lika bra på mörk hud.
Exempel på läkemedel med tretinoin och klindamycin
Acnatac.
Tetracykliner
Tetracykliner är en grupp avantibiotikasom minskar mängden bakterier och motverkar inflammationen i talgkörteln.
Tetracykliner ger god effekt mot akne först efter en till tre månader. En vanlig behandlingstid är därför tre till sex månader. Du ska inte minska dosen eller avbryta behandlingen i förtid utan att rådfråga din behandlande läkare.
Huden kan bli extra känslig för sol
Tetracykliner kan göra att huden blir extra känslig för sol. Det är särskilt viktigt att tänka på om du utsätts för väldigt mycket sol, till exempel under en segling eller en solsemester utomlands. Du kan därför börja behandlingen på hösten eller göra ett uppehåll med behandlingen på sommaren.
Undvika vissa läkemedel
Ta tetracykliner tre timmar före eller efter vissa läkemedel. Det gäller så kallade antacida mot halsbränna och läkemedel som innehåller järn, kalcium eller magnesium. Dessa läkemedel kan minska effekten av tetracykliner. Många vitamin- och mineraltabletter kan innehålla både järn, kalcium och magnesium.
Ta inte tetracykliner och akneläkemedlet isotretinoin samtidigt. Då kan du få ett ökat tryck i huvudet med symtom som huvudvärk, illamående, kräkningar och synstörningar.
Biverkningar
Tetracykliner kan påverka den naturliga bakteriefloran i tarmen och underlivet. En del personer kan få magbesvär, till exempel illamående, ont i magen eller lös avföring.Kvinnorkan även få svampinfektion i underlivet.
Graviditet
Om du är gravid bör du inte använda tetracykliner under den sista hälften av graviditeten. Tetracykliner påverkar fostret genom att tas upp av det växande skelettet och missfärga tandemaljen.
Exempel på tetracykliner som används vid akne
Lymecycline
Lymelysal
Tetralysal.
Hormoner
Hormontabletter med två olika hormoner kan minska akne hoskvinnorgenom att hämma effekten av de könshormoner som ofta sätter i gång akne i tonåren. Det finns receptbelagda hormonläkemedel som är aknemedicin, men som även fungerar som p-piller.
En del sorters p-piller som används som preventivmedel kan hjälpa mot akne. Ett exempel är Yasmin, Yasminelle eller Yaz.
Mänska inte använda hormonläkemedel mot akne.
Aknebehandlingen blir bättre om du samtidigt använder något aknemedel på huden.
Det krävs ofta tre till fyra månaders behandling för att aknen ska bli bättre.
Skyddar även mot graviditet
Använd inte hormonläkemedel enbart för att förhindra graviditet. Men om du använder hormonläkemedel mot akne, ska du inte använda andra preventivmedel med hormoner samtidigt. Läkemedlen skyddar mot graviditet lika bra som vanliga p-piller.
Biverkningar
I början av behandlingen kan du få småblödningar, illamående, huvudvärk och spända bröst. Besvären är oftast lindriga och brukar försvinna efter två till fyra månader. Kontakta läkare om du får rikliga och långvariga blödningar mellan mensblödningarna.
En del kan få till exempel viktförändringar, nedstämdhet eller minskad sexlust.
Exempel på hormonläkemedel som används vid akne
Diane
Zyrona.
Isotretinoin
Det verksamma ämnet isotretinoin är besläktat med A-vitamin. Det används för att behandla svår ärrbildande akne eller akne som inte gått över med annan behandling.
Isotretinoin gör att talgkörtlarna inte producerar lika mycket talg och huden blir därför torrare.
Isotretinoin kan ge en hel del biverkningar. Läkemedlet används ändå eftersom det har mycket god effekt på svårbehandlad akne. Behandling med isotretinoin sköts av hudläkare.
Behandlingen brukar pågå i sex månader men ibland tar det längre tid.
Undvik vissa läkemedel
Ta inte isotretinoin och tetracykliner samtidigt. Du kan få ökat tryck i huvudet med symtom som huvudvärk, illamående, kräkningar och synstörningar om du tar dem tillsammans.
Använd inte akneläkemedel på huden samtidigt med isotretinoin.
Biverkningar
Vanliga biverkningar är torra läppar och torr hud.Ögonen och näsan kan bli torra och irriterade.
En del kan få inflammation i huden, läpparna, ögonen eller ögonlockskanterna, men det är mindre vanligt.
Andra biverkningar kan vara blodbrist, blödningar och att blodet levrar sig lättare. Vissa kan bli mer mottagliga för infektioner och lättare få blåmärken. Huvudvärk, smärta i lederna, musklerna eller ryggen kan förekomma.
Isotretinoin kan påverka till exempel blodfetter, levervärden och vita blodkroppar. Detta känner du inte av men din läkare kontrollerar regelbundet dina blodprover under behandlingen.
Använd inte isotretinoin om du är eller kan bli gravid
Ta inte isotretinoin om du är gravid eftersom det kan skada fostret. Ta inte heller isotretinoin om du skulle kunna bli gravid under behandlingen och en månad därefter. Det är viktigt att använda minst en säker preventivmetod under hela behandlingen och en månad efteråt.
Exempel på läkemedel som innehåller isotretinoin
Isotretinoin.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Använd läkemedel på huden i första hand
Bensoylperoxid
Adapalen
Azelainsyra
Klindamycin
Kombinationsmedel
Tetracykliner
Hormoner
Isotretinoin
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.