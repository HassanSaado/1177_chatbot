Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Vårtor och svamp
Fotsvamp
Fotsvamp
Vid fotsvamp flagnar eller fjällar huden mellan tårna. Det är vanligt att det kliar och svider. Ibland kan det bli sprickor i huden. Barn under tio år får sällan fotsvamp. Du kan själv behandla fotsvamp.
Symtom
Det är vanligast att få fotsvamp i huden mellan tårna och brukar börja mellan fjärde och femte tån, det vill säga mellan lilltån och tån bredvid.
Det här är vanliga symtom:
Huden rodnar eller fjällar.
Det kliar och svider.
Det blir sprickor i huden.
Ofta får man besvären på båda fötterna och det är vanligt med återkommande besvär.
Vad kan jag göra själv?
Du kan själv behandla fotsvamp med receptfria läkemedel som finns på apotek. Vissa svampmedel använder du en enda gång, andra i några veckor.
Läkemedlen finns bland annat som kräm, gel och lösning. Gel är uttorkande och kan vara bra om huden är fuktig, medan kräm passar bättre för torr hud.
Svampmedel finns också i form av puder som du kan använda som tillägg till exempelvis kräm. Du kan också använda puder för att förebygga fotsvamp om du ofta har besvär. Pudret används inuti strumpor och skor.
Fotsvampmedel med hydrokortison lindrar om det kliar.
Du kan fråga på apotek om du är osäker på vad du ska välja.
Svamp på tånaglar
Tånaglar som är angripna av svamp behöver inte behandlas, om du inte har besvär av det. Du kan köpa receptfritt svampmedel i form av nagellack om du har fått diagnosen nagelsvamp av läkare. En läkare kan också skriva ut ett receptbelagt läkemedel.
När och var ska jag söka vård?
Kontakta envårdcentralom du har behandlat med receptfritt läkemedel i några veckor men inte blivit bättre. Detsamma gäller om ett barn under 10 år har symtom.
Vänta tills det blir vardag om det är helg. Många mottagningar kan du kontakta genom attlogga in.
Ibland kan duvideosamtalamed en läkare för att få vård.
Ring telefonnummer 1177 om du vill hasjukvårdsrådgivning. Då kan du få hjälp att bedöma dina symtom och var du kan söka vård.
Du kan kontakta en medicinsk fotterapeut om du behöver hjälp med behandling.
Så kan du förebygga fotsvamp
Fotsvamp trivs där det är fuktigt och varmt. Det här är några saker du kan göra för att motverka att få den:
Tvätta fötterna varje dag och torka noga, även mellan tårna.
Byt strumpor varje dag.
Använd helst strumpor som inte är så täta.
Undvik täta skor och gummistövlar.
Använd badtofflor i simhallar och omklädningsrum. Fotsvamp smittar ofta via golv i fuktiga utrymmen där personer med fotsvamp har gått omkring barfota.
Tvätta strumpor i 60 grader, då dör fotsvampen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Så kan du förebygga fotsvamp
Påverka och delta i din vård
Läs mer på 1177.se
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
Patientlagen
I patientlagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.