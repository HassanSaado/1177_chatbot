Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Inflammation och infektion i hjärtat
Hjärtsäcksinflammation
Hjärtsäcksinflammation
Hjärtsäcken som omsluter hjärtat består av två tunna hinnor. De har blivit inflammerade om du har hjärtsäcksinflammation. Sjukdomen går oftast över av sig själv, men ibland behövs behandling.
Det vanligaste är att en hjärtsäcksinflammation orsakas av en virusinfektion. Du kan också få en hjärtsäcksinflammation till exempel efter andra infektioner, efter en hjärtoperation eller om du har fåttstrålbehandlingmot bröstkorgen.
Det är vanligt att även ha enhjärtmuskelinflammationsamtidigt. Hjärtsäcksinflammation brukar också kallas perikardit.
Symtom
Det är vanligt med ett eller flera av följande besvär om du har hjärtsäcksinflammation:
Du blir andfådd.
Du får en skärande smärta till vänster eller mitt i bröstet.
Det gör mer ont när du ligger ner än när du sitter upp.
Det gör ont när du andas djupt eller rör på dig.
Du fårfeber.
När och var ska jag söka vård?
Kontakta genast envårdcentralellerjouröppen mottagningom du har symtom som du tror kan bero på hjärtsäcksinflammation. Många mottagningar kan du kontakta genom attlogga in.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Du får berätta om dina besvär och läkaren gör enkroppsundersökning. Vanligtvis undersöks du medEKGför att se hur hjärtat fungerar. Du får också lämnablodprover.
Ibland behövs fler undersökningar som till exempellungröntgen,ultraljudellermagnetkameraundersökningav hjärtat.
Behandling
Den vanligaste formen av hjärtsäcksinflammation som orsakas av virus går över av sig själv.
Andra former av hjärtsäcksinflammation behandlas vanligen med smärtlindrande och inflammationshämmande läkemedel.
Det är vanligt att få ligga på sjukhus i ungefär ett dygn för att läkaren ska kunna kontrollera hjärtrytmen.
Vätska kan behöva tappas ur hjärtsäcken om en större mängd har samlats där. Du kan också behöva behandling för det som har orsakat inflammationen om den beror på en annan sjukdom.
Med behandling kan inflammationen gå över på ett par dagar eller veckor.
Undvik krävande fysisk aktivitet
Du bör undvika all krävande fysisk aktivitet om du har fått en hjärtsäcksinflammation. Det är vanligt att behöva avstå från krävande fysisk aktivitet upp till tre månader efter att du har blivit sjuk.
Vad beror hjärtsäcksinflammation på?
Hjärtsäcksinflammation orsakas ofta av en virusinfektion.
Inflammationen kan också bero på någon sjukdom som till exempel reumatiska sjukdomar,hjärtinfarkt,cancerellernjursvikt.
Det är ovanligt, men risken för hjärtsäcksinflammation kan även öka om du har fått ett kraftigt slag mot bröstkorgen.
Det är mycket ovanligt, men hjärtsäcksinflammation kan även orsakas av bakterier. Då kan sjukdomen bli mycket allvarlig och ibland livshotande.
Komplikationer och följdsjukdomar
Det är ovanligt, men om mycket vätska samlas mellan hjärtsäckens hinnor fårhjärtatfår svårare att pumpa blodet och blodcirkulationen blir sämre.
Risken att en hjärtsäcksinflammation kommer tillbaka är ganska stor. Då kan du behöva få behandling. Det finns även förebyggande läkemedelsbehandling som motverkar att du blir sjuk igen.
Det finns även en mycket ovanlig långvarig form av hjärtsäcksinflammation. Då kan det ta flera månader eller år innan inflammationen går över. Långtidsbehandling med inflammationshämmande läkemedel behövs då.
Påverka och delta i din vård
Du kansöka vårdpå vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationendu får av vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behöva vänta på vård och behandling.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Mer på 1177.se
Hjärta och blodomlopp
Infektioner i hjärtat hos barn
Ont i bröstet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Vad beror hjärtsäcksinflammation på?
Komplikationer och följdsjukdomar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.