Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Undersökningar av det nyfödda barnet - somaliska
Baadhitaannada ilmaha hadda soo dhashay
Ilmaha hadda soo dhashay ayaa maalinta ugu horeysa siyaabo kala duwan loogu baadhaa. Baadhitaannada intooda badan waxa lagu sameeyaa cusbitaalka intaydaan guriga tagin ka hor. Waxaad u baahan kartaan inaad dib u soo laabataan haddii aad hore cusbitaalka uga baxdeen.
Waxa kala duwanaan karta xilliyada baadhitaanada qaarkood la sameynayo. Taasi oo ku xidhan sida aad adiga iyo ilmuhu tihiin.
Läs texten på svenskahär.
Isla markaaba dhalmada ka dib
Waxa ilmaha la baadhaa dhowr jeer isla markaaba dhalmada ka dib.
Waxay tusaale ahaan shaqaaluhu dhageysanayaan garaaca wadnaha iyo sida uu ilmuhu u neefsanaayo.
Ilmaha ayaa la daweyn doonaa haddii loo baahdo.
Ilmaha ayaa wakhtigaas badanaa la jooga mid ka mid ah waalidka. Mararka qaar ayaa ilmaha baadhitaan loogu sameyn doonaa miis gaar ah.
Umuliso ayaa ilmaha baadhitaanka u sameyn doonta
Umuliso ayaa ilmaha baadhitaan u sameynaysa dhowr saacadood ka dib markuu soo dhasho. Waxa markaas la samaynayaa waxyaabahan soo socda:
Ilmaha ayaa la miisaamaa oo la cabbirayaa.
Heerkulka jidhka ee ilmaha ayaa la cabbirayaa.
Maado khaas ah oo dhiiga ku jirta ayaa la cabbirayaa. Umulisadu ayaa taas ku cabbiraysa aalad/cabire maqaarka la saaraayo. Mararka qaarkood ayaa shaybaadh dhiiga ah loo baahan yahay. Haddii cabirku sarreeyo ilmuhu dawo ayuu u baahan karaa.
Waxa ilmaha irbad bowdada lagaga siinayaa fiitamiin K.
Mararka qaar ayaa sonkorta dhiigga la cabbiraa.
Dhakhtarka carruurta ayaa ilmaha baadhaaya
Dhakhtarka carruurta ayaa dhammaan carruurta baadha ka hor inta aanay guriga aadin. Baadhitaanka ayaa dhakhso loo sameeyaa.
Dhakhtarka carruurta ayaa eegaya oo dhegaysanaya waxyaabaha ay kuwan soo socdaa ka mid yihiin:
wadnaha
sambabada iyo neefsashada
caloosha
indhaha
madaxa
xubinta taranka iyo malawadka
maqaarka.
Dumarka guriga ku ummula
Waa in dhakhtarka carruurtu baadhaa ilmaha sida ugu dhakhsaha badan ee markuu soo dhasho ka dib.
Kala hadal umulisada si aad ka hor wakhti u qorsheyso.
Shaybaadhka lagu eegaayo maadada Phenylketonuria (PKU-test)
Labo maalmood ka dib ayaa la qaadi doona shaybaadh dhiiga oo loo yaqaanno PKU. Waxa shaybaadhka laga qaadayaa xidid dhiiga oo gacanta ama cagta ilmaha ku yaala.
Waxa shaybaadhka loo qaadayaa si ilmaha looga baadho inuu wax cudur ah oo aan caadi ahayn/naadir ah leeyahay.
Waxa fiican inuu ilmuhu dheregsan yahay marka shaybaadhka la qaadayo. Markaas ayuu ilmuhu yahay mid deggan iyadoo aanay xoogna u xanuujineyn. Mararka qaar ayaa ilmaha biyo sonkor leh afka laga siin karaa marka shaybaadhka la qaadayo.
Baadhitaanka maqalka ee ilmaha
Umuliso ayaa maqalka ilmaha baadhaysa. Waxa baadhitaanka la sameeyaa xilliga uu ilmuhu hurdo.
Baadhitaanka maadada Pulsoximetri (POX-screening)
Marka baadhitaanka POX-ka la sameynaayo ayaa mashiin gacanta ama lugta ilmaha lagaga xidhayaa. Waxa lagu dhejiyaa wax lagu qabto ama teyb.
Waxa baadhitaanka loo sameynayaa si loo ogaado haddii ay jiraan wax xanuuno wadnaha ah oo lagu soo dhashay.
Degdeg ayaa loo sameynayaa iyadoo aan wax xanuun ah laheyn.
Kaadida iyo saxarada ilmaha ee ugu horeysa
Shaqaalaha cusbitaalka ayaa hubinaaya inuu ilmuhu kaajay oo uu xaaray inta aydaan guriga tagin ka hor.
Waxaad halkan ka arki kartaa sawiro ku saabsan sida midabka kaadida iyo xaarka ilmahu isku beddelayo toddobaadka ugu horreeya. Qoraalku waxa uu ku qoran yahay af Iswiidhish.
Xarunta daryeelka carruurta ayaa la wareegaysa
Markaad cusbitaalka ka soo noqotaan ee aad guriga timaadaan waxaad xidhiidhka koowaad la yeelan doontaaxarunta daryeelka caruurta (BVC-da). Markaas ayay kalkaaliso BVC-da ka socotaa guriga idinku soo booqan doontaa.
Waxaad heli kartaa turjumaan
Haddii aanad Iswiidhish ku hadlin ayaadturjubaanxaq u yeelan kartaa.
Share article
Share on facebook
Share on twitter
Share with a friend
Print page
Page Navigation
Isla markaaba dhalmada ka dib
Umuliso ayaa ilmaha baadhitaanka u sameyn doonta
Dhakhtarka carruurta ayaa ilmaha baadhaaya
Shaybaadhka lagu eegaayo maadada Phenylketonuria (PKU-test)
Baadhitaanka maqalka ee ilmaha
Baadhitaanka maadada Pulsoximetri (POX-screening)
Kaadida iyo saxarada ilmaha ee ugu horeysa
Xarunta daryeelka carruurta ayaa la wareegaysa
Waxaad heli kartaa turjumaan
Waxyaalo badan oo af Somali ah ayaa ku jira
Soomaali
Waxaad halkan ka arki kartaa waxyaabaha ku jira bogga 1177.se oo af Soomaali ku dhigan. Gobolka bogga xaggiisa sare ka dooro si aad ugu aragto waxyaabaha ku khuseeya.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.