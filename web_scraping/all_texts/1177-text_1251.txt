Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Tandvård
Så håller du tänderna rena - svenska lättläst
Så håller du tänderna rena
Det är viktigt att rengöra tänderna varje dag. Då kan de hålla sig friska hela livet. Det hjälper också att inte småäta.
Den här texten riktar sig till dig som är vuxen.
Se filmer om hur du gör rent på tänderna:Så borstar du med tandborsteSå borstar du med elektrisk tandborsteSå gör du rent med tandtråd och mellanrumsborsteFilmerna finns hos Folktandvården Stockholm.Du kan läsa enlängre version av texten här.
Bra vanor stärker tänderna
Det är viktigt att sköta om tänderna varje dag. Då kan du undvika besvär och sjukdomar i tänderna och tandköttet. En frisk mun är också bra för kroppen. Inflammationer och infektioner i munnen ökar risken för olika sjukdomar.
Gör rent varje dag
Du behöver borsta tänderna två gånger om dagen. Borsta efter frukost och innan du ska sova. Det är viktigt att borsta med tandkräm med fluorid. Fluorid stärker tänderna och hindrar att det blir hål.Du som är vuxen behöver också göra rent mellan tänderna. Du kan använda tandtråd, tandstickor och mellanrumsborstar.
Vänta med att borsta om du har ätit något surt
Vänta en timme med att borsta tänderna om du har druckit eller ätit något surt. Det kan till exempel vara juice eller äpple. Annars kan tandens yta skadas.
Dåligt för tänderna att småäta
Undvik att äta mellan måltiderna. Varje gång du äter kan det börja bildas hål i tänderna.
Gå till tandläkaren eller tandhygienisten
Det är bra att få tänderna undersökta regelbundet. Då kan du upptäcka problem tidigt. Du kan också få råd om hur du ska sköta dina tänder.
Så rengör du tänderna
Du behöver borsta alla ytor på tänderna och göra rent mellan tänderna.
Så borstar du
Använd en till två centimeter tandkräm på tandborsten. Det gäller även barn över 6 år.
Du behöver borsta i ungefär två minuter för att alla tänder ska bli rena.
Med tandborste
Använd en mjuk tandborste. Vinkla tandborsten 45 grader mot tänderna. Gnugga mjukt med små rörelser. Om du borstar för hårt kan tandköttet dra sig undan och tanden skadas.
Borsta en tandrad i taget. Var noggrann så att du kommer åt överallt.
Med eltandborste
Eltandborstar är effektiva och lätta att använda.
Med eltandborste är det bäst att borsta en tand i taget. Tryck inte för hårt. Var noggrann så att du kommer åt överallt.
Skölj inte med vatten
Skölj inte ur munnen med vatten när du har borstat klart. Sila runt tandkrämens skum med lite vatten i munnen och spotta ut. Då får tänderna ett bra skydd med fluorid.Vänta med att äta och dricka något i 30 minuter efter du har borstat klart.
Hjälpmedel för att göra rent mellan tänderna
Du behöver ta bort bakterier mellan tänderna en gång om dagen. Du kan använda följande hjälpmedel:
Tandtråd. Passar för trånga mellanrum.
Tandsticka. Passar för medelstora mellanrum.
Mellanrumsborste. Passar för medelstora till stora mellanrum.
Det kan vara svårt att hålla tandtråden med händerna. Då kan du använda en tandtrådshållare. De finns att köpa på apoteket.Tandstickor och mellanrumsborstar finns i olika storlekar. Prova helst ut rätt storlek med en tandläkare eller tandhygienist.
Tryck inte in en tandsticka eller mellanrumsborste mellan tänderna om det känns för trångt.
Ibland blöder det
Tandköttet kan blöda lite om du inte gör rent regelbundet. Det brukar gå över om du fortsätter göra rent varje dag.
Munskölj
Munskölj kan hjälpa till att göra rent. Men inte alla munskölj har effekt. Det måste innehålla minst 0,2 procent natriumfluorid eller bakteriedödande medel. Natriumfluorid brukar skrivas som NaF på flaskan.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Bra vanor stärker tänderna
Så rengör du tänderna
Hjälpmedel för att göra rent mellan tänderna
Munskölj
Current articles
Lätt svenska
Här kan du se allt innehåll på 1177.se som finns på lätt svenska. Välj region högst upp på sidan för att se vad som gäller för dig.
Så fungerar tandvården i Sverige
Tandvård är ofta dyrare än annan vård. Jämför vad tandvården kostar innan du väljer tandläkare eller tandhygienist.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.