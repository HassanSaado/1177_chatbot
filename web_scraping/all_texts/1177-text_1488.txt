Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av ögon, öron, näsa och hals
Hornhinnetransplantation
Hornhinnetransplantation
En transplantation innebär att hornhinnan i ditt öga byts ut mot en hornhinna från en donator. Du kan få en transplantation när din egen hornhinna inte fungerar som den ska. Det görs med en operation och det finns flera typer av operationer. Beroende på vilken  typ av operation som har gjorts kan det ta allt från några veckor till flera månader innan synen återhämtar sig.
Varför görs behandlingen?
Du kan få en transplantation när din egen hornhinna inte fungerar som den ska och ingen annan behandling hjälper. Ofta märker du detta genom att du får ett eller flera av de här besvären:
Du fårnedsatt synpå ögat.
Du ser ljusstrålar kring lampor.
Ögat kan ibland kännas irriterat eller göra ont.
Det är vanligast att äldre får en sjukdom i hornhinnan som gör att en transplantation blir nödvändig. De flesta om opereras är 65 år eller äldre. Men även yngre vuxna kan behöva en transplantation.
Det är mycket ovanligt att barn behöver en transplantation av hornhinnan.
Så fungerar en transplantation
För att kunna få en ny hornhinna måste det finnas en givare, en så kallad donator. Vid en transplantation byts hela hornhinnan eller en del av hornhinnan ut mot en ny hornhinna från en donator. Det är alltid bara ena ögat som opereras.
Vävnad byts ut
Donatorn är en avliden person som har valt att efter sin död donera hornhinnevävnad till någon som behöver den. Att hitta donatorer av hornhinnevävnad är enklare än när det handlar omatt donera organ.Det beror på att donatorn och mottagaren inte behöver passa ihop exakt genetiskt, som vid organdonation. Trots det kan det ibland vara brist på donerade hornhinnor. Då kan du få vänta en tid innan du kan få en transplantation.
Förberedelser
Ögonläkaren som ska operera dig gör enundersökning av dina ögon och din syninför operationen.
Det behövs mer förberedelse inför en hornhinnetransplantation än till exempel en operation avgrå starr. Det beror på att transplantationen är en större operation. Transplantation av hornhinna görs oftast på en större operationsavdelning på ett universitetssjukhus.
Förberedelser på operationsdagen
På dagen som du ska opereras får du först byta om till sjukhuskläder.
Du kan välja att antingenbli sövdeller fålokalbedövningunder operationen.
Du får oftast envenkateterså att du kan få läkemedel direkt i blodet om det behövs. En sjuksköterska för in venkatetern i ett blodkärl på din hand eller din arm.
Du kan få lugnande medel innan operationen om du är orolig.
Du får mer information om hur du ska förbereda dig från den ögonklinik där du ska opereras.
Om du ska sövas
Du får träffa en narkosläkare om du ska sövas. Hen undersöker ditt hjärta och lungor för att vara säker på att det går bra att söva dig.
Om du ska få lokalbedövning
Du får först ögondroppar som bedövar ögat om operationen ska göras med lokalbedövning.
Du får mer bedövning senare, oftast inne på operationssalen. Läkaren ger då bedövningsmedlet med en liten spruta invid ögat. Ibland får du bedövningen direkt i ögat.
Så går behandlingen till
Transplantationen görs i en operationssal. Du ligger ner under operationen och fårnarkosellerlokalbedövning. Vid lokalbedövning är du vaken.
Vårdpersonalen lägger en operationsduk över ögat och sätter en hållare som håller ögat öppet. Ögat är bedövat och ingreppet gör inte ont.
Två metoder
Transplantationen av vävnad från hornhinnan anpassas efter dina behov. Det kan gå till på två sätt:
Du kan få en så kallad lamellär transplantation. Då är det bara den del av hornhinnan som är skadad eller sjuk som byts ut. Vid en lamellär transplantation fylls ofta ögats främre kammare med en liten luftbubbla. Du får sedan ligga på rygg i några timmar för att transplantatet ska fästa på insidan av din egen hornhinna.
Du kan även få en transplantation där hela hornhinnan byts ut, men det är mindre vanligt.
Så mår du efteråt
Ögat är oftast irriterat och lite ömt efter operationen, men det blir bättre inom några dagar.
Du ser oftast ganska suddigt på ditt nyopererade öga. Synen blir sedan bättre ju längre tiden går. Men det kan ta lång tid innan synen är så pass bra att du kan prova ut nya glasögon. Det tar vanligtvis från några veckor vid vissa typer av lamellär transplantation till några månader om hela hornhinnan har bytts ut.
Viktigt att undvika vissa aktiviteter efteråt
Du kan leva nästan som vanligt efter operationen. Men det är viktigt att följa de här råden:
Undvik att bada bassäng och bastu den första tiden efter operationen.
Undvik att vara i smutsiga miljöer den första tiden, på grund av risken för infektion.
Var försiktig så att du inte får en hård smäll mot ögat.
Det kan finnas fler aktiviteter som du behöver undvika. Det är olika för olika personer och olika typer av transplantation. Prata med din läkare om vad som gäller för dig.
Ibland ska du inte köra bil efter operationen
Din ögonläkare kan ge besked om och i så fall hur länge du bör avstå från att till exempel köra bil eller andra fordon efter din operation.
Behandling efter operationen
Du behandlar ögat själv efter operationen.
Kortinsondroppar
Du behandlar ögat medkortisondropparefter operationen. Behandlingen kan ta från ungefär två månader upp till ett år. I början behöver du ta dropparna 6 till 8 gånger per dag. Senare minskar du ner till 1 till 2 gånger per dag. Det varierar mellan olika personer och olika typer av transplantationer hur snabbt man kan minska ner på doseringen. Din läkare informerar dig om vad som gäller för dig.
Läs om hur du tar läkemedel i ögonen.
Kortisondropparna behövs för att hindra den nya hornhinnan från att stötas bort. Risken för att kroppen ska stöta bort den nya hornhinnan är ganska låg, men om det ändå skulle ske går det oftast att behandla eller göra om operationen på nytt.
Återbesök
Du får komma på regelbundna undersökningar hos din ögonläkare. Första tiden efter transplantationen besöker du ögonläkaren ofta, sedan blir besöken glesare. Vid besöken testar läkaren bland annat din syn och undersöker det opererade ögat med hjälp av ett ögonmikroskop.
Du får mer information om vad som gäller för just dig från den ögonklinik där du opererades.
Läs mer om hornhinnetransplantation på Svensk Corneakirurgisk Förening
Sök vård vid komplikationer
Sök vård på en ögonakut eller en akutmottagning om ögat gör ont eller blir rött efter transplantationen. Det kan innebära att kroppen försöker stöta bort den nya hornhinnan. Det kan också vara en annan allvarlig komplikation som behöver behandlas snabbt.
Påverka och delta i din vård
För att du ska kunna vara delaktig i din vård och behandling är det viktigt attdu förstår informationen du fårav vårdpersonalen. Ställ frågor om du inte förstår.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Mer på 1177.se
Så fungerar ögat och synen
Synnedsättning
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför görs behandlingen?
Så fungerar en transplantation
Förberedelser
Så går behandlingen till
Så mår du efteråt
Behandling efter operationen
Påverka och delta i din vård
Läs mer på 1177.se
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
Förbered ditt vårdbesök
Här får du tips och information om hur du kan förbereda dig inför ditt besök i vården.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.