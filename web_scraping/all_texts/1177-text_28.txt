Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Besvär i samband med amning
Vanliga besvär i början av amningen
Vanliga besvär i början av amningen
I början av amningsperioden av ett nyfött barn är det vanligt med olika besvär i brösten. Det finns en del du kan göra för att lindra besvären. Ibland kan du behöva stöd och hjälp.
Den här texten handlar om lindriga besvär som är vanliga precis i början avamningen.
Den här texten finns också pålätt svenskasamtöversatt till flera språk.
Det gör ont när barnet suger tag
I början av amningsperioden är bröstvårtorna känsliga. De är inte vana vid att barnet suger och kan bli ömma och irriterade. Det brukar kännas mest när barnet precis börjar suga och brukar släppa när barnet har sugit en stund. Barnet vill dessutom suga ofta de första dagarna efter förlossningen, innan mjölken har runnit till.
Den vanligaste orsaken till att det gör ont när barnet suger är att barnet inte har ett tillräckligt stort tag om bröstet.
Kan bli sugblåsor
När barnet suger så intensivt kan du också få så kallade sugblåsor på bröstvårtorna. De brukar göra ont. Blåsorna läker ofta av sig själv under barnets första levnadsvecka.
Utdrivningsreflexen
Utdrivningsreflexen kallas den reflex som gör att mjölken rinner ut. I början kan reflexen ibland kännas så kraftigt att det gör ont. Det kan kännas som att små nålar sticker i bröstet, men det brukar gå över inom några veckor.
Vad kan jag göra själv?
Det är viktigt att barnet har ett stort tag om bröstvårtan och vårtgården redan från början. Titta på bröstvårtan när barnet släpper taget. Bröstvårtan ska vara rund i formen och inte tillplattad eller sned åt något håll.
Besvär med irriterade bröstvårtor och blåsor brukar minska om du smörjer bröstvårtorna med lite bröstmjölk både före och efter amning, och låter brösten lufttorka.
Du kan också prova att använda en amningsnapp.
Mjölkstas
Mjölkstas är vanligt och uppstår när mjölken rinner till. Det brukar komma tre till fyra dagar efter förlossningen. Du kan då få kraftigt spända bröst och lite förhöjd kroppstemperatur. Det är vanligt att få mjölkstas på båda brösten, till skillnad från mjölkstockning som oftast kommer på ett bröst.
Mjölkstasen brukar gå över efter några dagar.
Vad kan jag göra själv?
Det bästa är att låta barnet suga så ofta hen vill. Det kan vara lättare för barnet att få ett bra tag omdu mjölkar ur lite för handföre amningen så att vårtgården blir mjukare. Eftersom mjölkproduktionen stimuleras när du mjölkar eller pumpar ur, är det bra att enbart försöka få ur så mycket mjölk att trycket lättar. Annars kan du producera mer mjölk än vad barnet behöver och brösten blir då ännu mer spända.
Ett sätt att få svullnaden längst ut mot bröstvårtan att lägga sig är att hålla fingertopparna i en cirkel runt bröstvårtan, med ett lätt tryck in mot bröstet i några minuter. Detta kallas för Cottermans handgrepp.
Att lägga något kallt på bröstet kan vara skönt och även dämpa svullnaden.
Det kan också kännas skönt med värme på brösten, som till exempel att ta en varm dusch. Du kan också stryka lätt över bröstet ut mot bröstvårtan. Undvik däremot att massera, eftersom besvären då kan bli värre.
Du kan använda receptfria läkemedel med paracetamol eller ibuprofen om du behöver.
Brösten läcker
Det är vanligt att brösten läcker när mjölkproduktionen precis har satt igång. För en del fortsätter det att läcka under hela amningsperioden. När du ammar är det vanligt att det droppar mjölk ur det bröst som barnet inte suger på. Det kan även börja rinna mjölk om du hör ditt barn skrika eller om du tänker på ditt barn.
Vad kan jag göra själv?
Du kan få mjölken att sluta rinna genom att trycka rakt på bröstvårtan någon minut.
Det finns speciella mjölkuppsamlare som du kan använda om det läcker mycket mjölk. De finns bland annat att köpa på apotek. Mjölken som samlas upp kan du spara för att använda senare.
Du kan använda amningsinlägg i behån för att mjölken inte ska läcka igenom kläderna. Byt inläggen ofta så att brösten hålls så torra som möjligt.
Det produceras mer bröstmjölk än barnet behöver
En del har väldigt mycket mjölk, och ibland kan den komma väldigt fort. Det kan också läcka och rinna mycket. Mjölkmängden brukar anpassas efter barnets behov med tiden.
Vad kan jag göra själv?
Du kan försöka handmjölka lite precis innan du ska amma, för att lätta på trycket och för att mjölken inte ska komma lika snabbt.
När det kommer mer mjölk än barnet hinner med kan du ta bort hen från bröstet och ta en paus. Då kan en del av mjölken rinna ut av sig själv. Barnet kan ibland sätta i halsen när mjölken kommer snabbt, men då brukar hen själv släppa bröstet och ta en paus.
Du kan också prova att amma barnet med ett bröst per amningstillfälle om du producerar mer bröstmjölk än vad barnet behöver.
Du kan donera mjölk
Du som har ett överskott av bröstmjölk kan donera den. Mjölk som du donerar ges då till barn som behöver den. Kontakta BVC om du vill donera bröstmjölk.
När och var ska jag söka vård?
Du som behöver stöd och hjälp med amningen kan kontaktaBVCeller en barnmorskemottagning. Du kan också kontakta en av de amningsmottagningar som finns på en del orter. Många mottagningar kan du kontakta genom attlogga in.
Ibland räcker det att duvideosamtalar med en läkare eller barnmorskaför att få hjälp.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Läs mer på 1177.se
Såriga bröstvårtor vid amning
Svampinfektion i bröstet vid amning
Mjölkstockning
Bröstböld vid amning
Så ammar du
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Det gör ont när barnet suger tag
Mjölkstas
Brösten läcker
Det produceras mer bröstmjölk än barnet behöver
När och var ska jag söka vård?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.