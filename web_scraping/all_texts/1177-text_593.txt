Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Leder
Bakercysta – svullnad i knävecket
Bakercysta – svullnad i knävecket
En Bakercysta är en svullnad i knävecket. Den bildas när den slemsäck som sitter på baksidan av knät innehåller mer vätska än vanligt. Cystan försvinner oftast av sig själv, men ibland behövs behandling.
En Bakercysta hos vuxna beror vanligtvis på överbelastning av knät i kombination med problem i knäleden. Det kan till exempel varaartros, en ledinflammation eller enmeniskskada.
Barn kan ibland få Bakercystor. Det är oklart varför cystorna bildas, men de brukar inte ge några större besvär. Cystorna brukar minska eller försvinna av sig själv när barnet blir större.
Läs mer omknäbesvär hos barn och tonåringar.
Symtom
Knävecket blir svullet om du får en Bakercysta. Svullnaden kan vara allt från liten som en hasselnöt till stor som en tennisboll.
En Bakercysta brukar inte göra ont, men det kan kännas spänt om cystan är stor. Då kan det också vara svårare att böja knäleden.
Det kan hända att cystan spricker, men det är ovanligt. Då brukar det göra ont och du får en blödning inuti vaden, som blir öm, svullen och varm.
När och var ska jag söka vård?
Kontakta envårdcentralom du har en svullnad på baksidan av knät som gör ont och inte försvinner på två veckor. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Behandling
Bakercystor kan försvinna av sig själv, men om du harartros i knäledenfinns det risk för att cystorna kommer tillbaka.
Barn med Bakercysta brukar inte behöva någon behandling eftersom svullnaden minskar eller försvinner av sig själv med tiden.
Vuxna med Bakercystor som inte gör ont brukar inte heller behöva någon behandling. Blödningar brukar läka av sig själv, även om det kan ta flera veckor. Om din Bakercysta beror på ett problem i knäleden får du behandling mot det.
Cystan kan punkteras om den blivit så stor att den värker och spänner i knävecket. Samtidigt sprutas kortison in, vilket kan göra att cystan drar ihop sig.
Du kan tareceptfria smärtstillande läkemedelom du har mycket ont.
Bakercystan kan behöva opereras bort om du har svåra besvär.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.