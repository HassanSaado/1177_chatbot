Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Olika sätt att ta läkemedel
Läkemedel som du tar med sprutor
Läkemedel som du tar med sprutor
Vissa läkemedel tar du själv med spruta, en injektion. Många sprutor ser ut som pennor och kallas därför för injektionspennor.
Du kan läsa om hur du ska använda ditt läkemedel i bipacksedeln. Det är ett informationsblad som följer med förpackningen. Det kan också finnas viss information på läkemedelsförpackningen.
Om läkemedel som du tar med sprutor
De vanligaste sätten att spruta in läkemedel är följande:
Under huden, så kallat subkutant.
I en muskel, så kallat intramuskulärt.
I blodet, så kallat intravenöst.
Du kan oftast ge dig själv subkutana injektioner. Däremot tar du nästan aldrig intravenösa sprutor på egen handtan får hjälp med det av en sjuksköterska eller läkare. Oftast behöver du också få hjälp med intramuskulära injektioner.
Sprutor eller injektionspennor kan vara förfyllda. Då är de fyllda med vätska i förväg. Annars behöver du själv ladda sprutan med vätska.
Subkutana injektioner
En subkutan injektion innebär att läkemedlet sprutas in i underhudsfettet. Därifrån tas det verksamma ämnet upp i blodet. Sedan sprids det i kroppen till det ställe det ska verka.
Subkutana injektioner verkar oftast långsamt och i jämn takt. Exempel på sådana sprutor är insulin som används vid diabetes.
Att ta subkutana injektioner
Subkutana injektioner brukar inte göra ont. Nålen är oftast tunn och kort.
Innan du börjar ge dig själv subkutana injektioner får du öva med hjälp av vårdpersonal. För de flesta går det sedan bra att själv ta sprutan.
Du bör byta injektionsställe från gång till gång, kanske med några centimeter. Du kan variera mellan höger och vänster sida av till exempel magen.
Oftast sprutar du in läkemedlet på magen eller låren, eller i övre delen av skinkorna. Om du ska ta sprutan i magen eller låret kan det vara bra att nypa tag i några centimeter hud och lyfta upp ett hudveck. Sedan sprutar du in läkemedlet i hudvecket. Då minskar risken för att injektionen hamnar i en muskel. Ska du däremot ge injektionen i skinkan, behövs oftast inget hudveck eftersom fettväven är tjockare där. Du får instruktioner av vårdpersonal.
Gör så här
Läs bruksanvisningen noga.
Förbered pennan eller sprutan.
Håll pennan eller sprutan mot stickstället. Om du har lyft upp ett hudveck ska sprutan hållas lutande mot huden, i cirka 45 graders vinkel.
Spruta in läkemedlet.
Vänta en liten stund och dra sedan ut nålen. Genom att vänta en stund kan du undvika att det läcker ut injektionsvätska.
Intramuskulära injektioner
En intramuskulär injektion innebär att läkemedlet sprutas in i en muskel. Därifrån tas det verksamma ämnet upp i blodet. Sedan sprids det i kroppen till det ställe det ska verka. Kortison och många vacciner är exempel på läkemedel som du kan få intramuskulärt.
Intravenösa injektioner
En intravenös injektion innebär att läkemedlet sprutas direkt in i blodet i en blodåder. Det verksamma ämnet sprids sedan i kroppen till det ställe där det ska verka.
Injektioner direkt i blodet ger snabb effekt och är därför bra om du är akut sjuk eller om det finns någon annan anledning till att läkemedlet måste verka snabbt. Antibiotika och morfin är exempel på läkemedel som du kan få intravenöst.
Viktigt när du använder läkemedel
Det finns en del saker du bör veta när du tar läkemedel.
Följ anvisningarna
För att ett läkemedel ska fungera är det viktigt att du använder det på rätt sätt. Du får anvisningar av läkaren, som också ska skriva på receptet hur du ska ta läkemedlet. Informationen från receptet skrivs på apoteksetiketten som sätts på förpackningen. För receptfria läkemedel finns doseringsanvisningar på eller i förpackningen. Om läkemedlet kan användas av barn anges dosering efter barnets vikt eller ålder.
Du kan fråga på apoteket om du vill veta mer. Läs också i bipacksedeln, det informationsblad som följer med förpackningen.
Förvaring av läkemedel
Det är viktigt att duförvarar läkemedletpå rätt sätt. Annars finns risk för att det inte fungerar som det ska. Tänk också på att förvara läkemedel oåtkomliga för barn.
Viktigt att ta rätt dos
Följ doseringsanvisningarna för att läkemedlet ska ge så bra effekt och så lite biverkningar som möjligt. Läkemedlet kanske inte hjälper om du tar för låg dos. Effekten kan bli för kraftig och du kan få onödiga biverkningar om du tar för hög dos. Det kan också vara farligt om du får i dig en för stor dos.Det är lika viktigt att följa den rekommenderade dosen för receptfria läkemedel som det är för receptbelagda. För receptbelagda läkemedel står det på apoteksetiketten vilken dos du ska ta. För receptfria läkemedel finns doseringsanvisningar på eller i förpackningen. Om läkemedlet kan användas av barn anges dosering efter barnets vikt eller ålder.
Ta dina läkemedel med jämna mellanrum
För att få bra effekt av ditt läkemedel är det oftast viktigt att du tar det så jämnt fördelat över tid som möjligt. Tre gånger dagligen betyder tre gånger per dygn, det vill säga var åttonde timme. Läkemedel som du ska ta en gång om dagen bör du ta vid ungefär samma tid varje dag.Det gäller om inte läkaren har sagt något annat.
Koppla till regelbundna vanor
En del läkemedel ska du ta vid ett visst tillfälle, exempelvis i samband med en måltid. Ibland kan du välja själv. Tänk då på att det är lättare att komma ihåg att ta dina läkemedel om du gör det i samband med någon regelbunden vana. Det kan till exempel vara när du stiger upp på morgonen, borstar tänderna eller vid en måltid.
Alkohol och läkemedel
Alkohol och läkemedel kan vara en dålig eller till och med skadlig kombination. Du bör fråga din läkare eller på ett apotek vad som gäller för ditt eller dina läkemedel. Det är bäst att avstå från alkohol helt och hållet om du är osäker.Läs mer om läkemedel och alkohol.
Avbryt inte behandlingen
Även om du känner dig frisk ska du aldrig avbryta eller ändra din medicinering i förtid utan att fråga din läkare. Ibland kan dina besvär snabbt komma tillbaka om du slutar för tidigt. Vissa läkemedel ska du inte sluta ta tvärt utan dosen måste minskas gradvis enligt ett särskilt schema.
Ibland kan vissa biverkningar göra att du måste avbryta behandlingen. Det kan du läsa om i bipacksedeln.
Läkemedel är personliga
Ett läkemedel som är utskrivet på recept ska bara användas av den som fått receptet.Vilket läkemedel som du får av läkaren beror på vilken sjukdom du har, din ålder och om du har andra sjukdomar eller tar andra läkemedel.Om någon annan än du tar ditt läkemedel kan hen få oväntade biverkningar eller dålig effekt. Ge därför aldrig ditt receptbelagda läkemedel till någon annan. Du ska heller inte använda någon annans receptbelagda läkemedel.
Använd inte gamla läkemedel
Med tiden kan läkemedel brytas ner så att mängden av det verksamma ämnet minskar. Det kan också bildas olika nedbrytningsämnen. Det kan börja växa bakterier i flytande läkemedel. Gamla läkemedel kan därför ge sämre effekt och mer biverkningar och ibland till och med vara skadliga. Detsamma gäller läkemedel som du har förvarat felaktigt. Använd inte läkemedel som har passerat utgångsdatum eller som har ändrat smak, lukt, konsistens eller utseende.
Du som är gravid eller ammar
Ibland kan du behöva läkemedel när du är gravid eller ammar. En del läkemedel kan påverka fostret eller barnet som ammas. Vissa läkemedel kan påverka möjligheten att bli gravid. Ta därför reda på vad som gäller innan du använder läkemedel när du är gravid, planerar att bli gravid eller ammar. Du kan fråga din läkare eller på ett apotek.Läs mer om läkemedel vid graviditet och amning.
Äldre är extra känsliga
Kroppens förmåga att ta hand om läkemedel kan påverkas både av åldersförändringar i kroppen och av sjukdomar. Därför är det extra viktigt att du tar läkemedel på rätt sätt om du är äldre. Det är också viktigt att en längre tids medicinering regelbundet kontrolleras av vården.Läs mer om att ta läkemedel när du är äldre.
Mer om läkemedel på 1177.se
När du tar läkemedel
Tillsatser i läkemedel
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om läkemedel som du tar med sprutor
Subkutana injektioner
Intramuskulära injektioner
Intravenösa injektioner
Viktigt när du använder läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Vad är en bipacksedel?
Bipacksedeln som följer med läkemedelsförpackningen är ett informationsblad som riktar sig till dig som användare av läkemedlet. Där hittar du viktig information om vad du ska tänka på när du använder ditt läkemedel. Här kan du läsa om bipacksedlar.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.