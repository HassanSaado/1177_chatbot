Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Psykisk hälsa
Att söka stöd och hjälp
Familjerådgivning
Familjerådgivning
Alla kan få problem i sin relation. Då kan det vara bra att prata med någon utomstående. Alla kommuner erbjuder parsamtal hos familjerådgivningen.
Vilket problemet än är, är det viktigt att prata om det. I samtal får ni hjälp att sätta ord på det som kan vara svårt att prata om. Det kan hjälpa för att både förstå sig själv och sin partner bättre. Det är alltid frivilligt att delta i familjerådgivning.
Vad kan vi få hjälp med?
Det finns många olika orsaker till att gå i familjerådgivning. Här är några exempel:
Ni har problem med att prata med varandra på ett sådant sätt att båda känner sig förstådda och lyssnade på.
Ni har varit med om en kris som har påverkat relationen.
Ni har svårt att samarbeta.
Ni har tappat förtroendet för varandra.
Ni har problem med närhet, intimitet och det sexuella samlivet.
Ni upplever att konflikterna överväger det som fungerar bra i er relation.
Ni har svårt att prata om era barn och samarbeta kring dem.
Sök hjälp tidigt
Det blir svårare att reda ut problem ju längre ni väntar med att söka hjälp. Sök därför hjälp så tidigt som möjligt.
Målet med samtalen är att ni ska lära er att prata om problem på ett bra sätt. Då har ni bättre förutsättningar att komma vidare själva när samtalen är över. Det gäller både om ni vill fortsätta leva tillsammans eller bestämmer er för att separera.
Kommunens familjerådgivning
Alla kommuner ska erbjuda familjerådgivning för den som behöver det. Rådgivarna kan vara anställda av kommunen eller arbeta på uppdrag av kommunen.
Familjerådgivningens uppgift är att hjälpa par som har problem i sin relation.
Men även vuxna syskon eller föräldrar och vuxna barn som har svårt att prata med varandra kan komma till familjerådgivningen för samtal.
På kommunens webbplats finns information om hur ni tar kontakt och bokar tid.
Hur många samtal får vi?
Det varierar från kommun till kommun hur många samtal som ingår. De flesta kommuner erbjuder tre till fem samtal, och ibland fler om ni behöver det.
Sträng sekretess
Det råder en särskilt sträng sekretess, så kallad absolut sekretess. Det betyder att det ni pratar om under samtalen inte förs vidare.
Ett undantag från den absoluta sekretessen är om det kommer fram att barn utsätts för brott. Då ska familjerådgivaren anmäla detta. Det kan till exempel vara att barn utsätts förpsykisk eller fysisk misshandel eller sexuella övergrepp. Eller att barn ser när någon närstående är utsatt för våld eller övergrepp.
Ni har rätt att vara anonyma och det förs inga journaler.
Vad kostar det?
Kostnaden varierar mellan olika kommuner.
Vad har familjerådgivaren för utbildning?
Familjerådgivare som arbetar i eller på uppdrag av en kommun måste ha en beteendevetenskaplig utbildning, till exempel socionom, psykolog eller liknande. De flesta kommuner ställer också krav på att rådgivaren ska ha vidareutbildning i psykoterapi, familjeterapi och sexologi. Många är även psykoterapeuter.
Familjerådgivare kan också bli auktoriserade avFöreningen Sveriges kommunala familjerådgivare.
Andra som erbjuder familjerådgivning
Ni kan också få familjerådgivning hos privatpraktiserande terapeuter eller hos olika religiösa samfund. Ni kontaktar dem direkt och betalar enligt deras vanliga avgift.
Privat rådgivning
Par och familjer som behöver stöd kan också kontakta privata psykologer och psykoterapeuter. Det finns mottagningar som är specialiserade på till exempel parrelationer eller sex och samlevnad.
Religiösa samfund
Många religiösa samfund och deras församlingar erbjuder familjerådgivning.
Kontakta er församling för mer information.
Om det inte känns bra med familjerådgivningen
Det är viktigt att ni känner att ni litar på den ni pratar med. Ni har rätt att avsluta kontakten om rådgivaren eller formen av familjerådgivning inte passar er.
Annat stöd om ni har barn
Ni har rätt till så kallade samarbetssamtal hos kommunen om ni har barn ochfunderar på eller har bestämt er för att separera. Ni pratar då om sådant som har med vårdnaden och umgänget av barnet eller barnen att göra.
Vissa kommuner har så kallade familjecentraler där socialtjänsten kan ge föräldrar stöd och råd.
Kontakta er hemkommun för att få information om vilken hjälp som finns.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan vi få hjälp med?
Sök hjälp tidigt
Kommunens familjerådgivning
Andra som erbjuder familjerådgivning
Om det inte känns bra med familjerådgivningen
Annat stöd om ni har barn
Läs mer på 1177.se
Självkänsla
Självkänslan påverkar hur du mår psykiskt. En stark självkänsla kan göra det lättare att hantera stress och komma överens med andra. En stark självkänsla innebär att du är nöjd med dig själv och känner att du är värdefull. Det går att träna upp sin självkänsla.
Råd och stöd på mejl, chatt och telefon
Många föreningar och organisationer erbjuder råd och stöd på nätet och telefon. Det kostar ingenting och du behöver inte berätta vem du är, om du inte vill.
Att bli utsatt för våld i nära relationer
Våld i en relation kan vara både psykiskt, fysiskt och sexuellt och kan förekomma i alla slags relationer. Det finns hjälp att få för att ta sig ur relationen och för att må bättre.
Psykoterapi och psykologisk behandling
Psykoterapi eller annan psykologisk behandling innebär ofta samtalsbehandling, antingen ensam eller ihop med andra. Ibland kan du få terapi som internetbehandling.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.