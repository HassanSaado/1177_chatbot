Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Feber hos barn - svenska lättläst
Feber hos barn
Feber betyder att temperaturen i kroppen är högre än vanligt. Det är ett sätt för kroppen att försvara sig mot infektioner. Barn får ofta feber.
Det är vanligt att få feber när man till exempel har en förkylning, hosta och ont i halsen. Feber är vanligt hos barn, särskilt hos små barn.
Det räknas som feber om temperaturen är 38,0 grader Celsius eller högre.
Feber är oftast inte allvarligt. Men det kan vara allvarligt om febern är hög.
Du kan läsa en längre version av textenhär.
Hur mår barn som har feber?
Barnet får ett eller flera av dessa besvär:
Kroppen är varm.
Barnet är trött.
Barnet är ledsen och missnöjd.
Barnet sover mer eller mindre än vanligt.
Barnet vill inte äta eller dricka som vanligt.
Barnet kan frysa och darra när temperaturen ökar i kroppen. Hen kan också svettas.
Du kan mäta barnets temperatur med en termometer
Använd en termometer som mäter temperaturen i kroppen.
Det säkraste resultatet får du om du mäter temperaturen i örat eller i rumpan. Mät i rumpan om barnet är yngre än ett år.
Låt barnet vila i en halvtimme innan du mäter.
Du kan köpa termometern på ett apotek. Fråga personalen om råd.
Så här mäter du temperaturen i örat
Du behöver en termometer som mäter temperaturen i örat.
Sätt ett skydd över termometerns lins utan att röra linsen med fingrarna. Dra försiktigt i örat uppåt och bakåt. Placera termometern rakt in i örat.
Tryck på knappen och vänta tills termometern piper. Då kan du se temperaturen.
Så här mäter du temperaturen i rumpan
Sätt lite fet salva, barnolja eller matolja på termometern.
För in termometern i rumpan.
Barn som är yngre än sex månader: för bara in toppen av termometern.
Barn som är äldre än sex månader: för in termometern 1–2 centimeter.
Det är viktigt att barnet ligger stilla när du ska mäta temperaturen. Annars kan hen göra sig illa.
Tvätta termometern efteråt.
Här kan du se en film om hur du mäter temperaturen i örat.
Här kan du se en film om hur du mäter temperaturen i örat.
Vad kan du göra själv?
Hjälp barnet att ta det lugnt. Men barnet behöver inte ligga ner hela tiden.
Håll barnet sällskap.
Se till att barnet dricker mer än vanligt.
Ge barnet sådant som hen tycker om att äta och dricka. Det är okej om barnet äter mindre än vanligt i några dagar.
Klä av kläder eller ta bort täcken om barnet är för varm. Öppna fönster.
Klä på mer kläder eller lägg på en filt om barnet fryser.
När och var ska jag söka vård?
Feber är vanligt och de flesta behöver inte söka vård.
Kontakta en vårdcentral om barnet har feber i mer än fyra dagar.
En vårdcentral kan också kallas exempelvis husläkarmottagning, familjeläkarmottagning eller hälsocentral.
När det är bråttom
Det är bråttom att kontakta en vårdcentral om något av det här stämmer:
Barnet har en temperatur på 41,0 grader Celsius eller högre.
Barnet har feber och verkar väldigt sjuk.
Barnet är yngre än 6 månader och har feber.
Barnet har varit i ett tropiskt land och får feber, och har samtidigt ont i huvudet eller kroppen.
En del vårdcentraler har öppet kvällar och helger.
Sök vård på en akutmottagning om vårdcentralen är stängd eller inte kan ta emot er.
Så hittar du en vårdcentral
Härkan du hitta vårdcentraler. Du får en lista med mottagningar och en karta. Informationen är på svenska.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra. De kan berätta för dig var du kan söka vård, om det behövs. De som svarar är sjuksköterskor och pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Texten finns översatt – other languages
Texten finns översatt till följande språk:
لعربية– arabiska
English– engelska
Pусский– ryska
Soomaali– somaliska
українська– ukrainska

Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur mår barn som har feber?
Du kan mäta barnets temperatur med en termometer
Vad kan du göra själv?
När och var ska jag söka vård?
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.