Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Vanliga besvär och sjukdomar hos barn
Kräkningar hos barn 0-1 år
Kräkningar hos barn 0-1 år
Barn under ett år kan kräkas av olika anledningar. Det är väldigt vanligt att barn kräks efter att ha ätit. Barn kan också kräkas av exempelvis en magsjuka eller andra infektioner.
Den här texten handlar om kräkningar hos barn under ett år.
Barn som är äldre än ett år kan kräkas av andra orsaker.
Kräkningarna kan se olika ut beroende på orsaken. Det är också vanligt att barnet har feber, är trött och inte orkar leka.
När och var ska jag söka vård?
Om du ska söka vård beror framför allt på hur barnet mår i övrigt. Det beror också på hur länge och hur mycket barnet har kräkts, och om hen får i sig någon vätska.
Kontaktaen vårdcentraleller telefonnummer 1177 för att få sjukvårdsrådgivning om barnet kräks och samtidigt har ett eller flera av följande symtom:
Barnet har en kronisk sjukdom och du är osäker om hen behöver vård.
Det kommer mycket när barnet kräks.
Kräkningarna kommer i samband med att barnet har börjat med bröstmjölksersättning, tillskottsnäring, gröt eller välling.
Risken för vätskebrist ökar om barnet inte kan behålla någon vätska alls. Det kan göra att hen blir uttorkad, vilket är allvarligt.
Ju yngre barnet är, desto känsligare är hen för att få vätskebrist och uttorkning. Läs omhur det kan märkas och vad du ska göra då.
Om det är bråttom
Kontakta genasten vårdcentralelleren jouröppen mottagningom barnet kräks och samtidigt har ett eller flera av följande symtom:
Barnet har feber eller är trött, orkeslös och orkar inte intressera sig för omgivningen.
Barnet inte kan behålla någon vätska och kissar mycket mindre än vanligt.
Kräkningarna innehåller blod.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 för att fåsjukvårdsrådgivningom barnet har andra symtom eller om du är osäker på om du ska söka vård.
Ring 112 och be att bli kopplad till Giftinformationscentralen om du misstänker att barnet har ätit något giftigt. Ha gärna det du tror att barnet har ätit av framför dig när du ringer.
Varför kräks barnet?
Barn under ett år kan kräkas av olika anledningar. Därför skiljer det sig också åt vad du kan göra själv och hur kräkningarna behandlas.
Det här är de vanligaste orsakerna till att barn under ett år kräks:
barnet kräks i samband med att hen äter, så kallade överskottskräkningar
magsjuka
infektioner
allergi mot något födoämne.
När barnet kräks i samband med att hen äter
Överskottskräkningar är den vanligaste typen av kräkningar hos barn under ett år. Barnet kräks då upp överskottet av mat direkt efter måltiden, ofta i samband med att hen rapar. Kräkningarna beror på att barnet får i sig mer mat än vad magen och tarmarna klarar av att bearbeta.
Överskottskräkningar minskar när barnet blir äldre, för att oftast försvinna före ett års ålder. Dessa kräkningar är inte skadliga.
Läsmer om när barn kräks i samband med att de äter och vad du kan göra.
Magsjuka
En annan vanlig orsak ärmagsjuka.Då brukar barn kräkas ofta och med mycket kraft. Det är vanligt att kräkas efter att ha fått i sig bara lite vätska. Magsjuka kommer ofta plötsligt. Barnet kan också få feber, bli allmänt trött och ointresserad av omgivningen. Efter ungefär en dag kan barnet fådiarré.
Magsjukan beror oftast på en virusinfektion. Mindre vanligt är att magsjuka orsakas av bakterier eller parasiter.
Försök att få i barnet vätska redan från de första kräkningarna. Då minskar risken för att barnet fårvätskebrist och att bli uttorkad. Det är extra viktigt för barn under ett år eftersom de lättare får vätskebrist. Ge barnet små mängder vätska ofta.
Tvätta händernaregelbundet om du eller barnet har en infektion. Att tvätta händerna minskar risken för smitta.
Infektioner
Barn kan kräkas av olika typer av infektioner. Ofta har barnet andra symtom, som hosta ochfeberoch att hen är trött och ointresserad av omgivningen.
Det här är exempel på infektioner som kan göra att barnet kräks:
förkylning
luftvägsinfektioner med hosta
lunginflammation
öroninflammation
Allergi mot något födoämne
Barnet kan kräkas om hen är allergisk mot något i mat eller dryck.
Om barnet börjar kräkas i samband med att hen börjar få bröstmjölksersättning kan det vara ett symtom påkomjölksallergi. Barnet kräks då också om hen äter annan mat som innehåller komjölk.
Allergier mot andra födoämnensom ägg, fisk eller soja kan också göra att barnet kräks.
Celiakigör att barnet kräks om hen får i sig något som innehåller gluten. Det är ovanligt att barn under ett år kräks på grund av celialki. Celiaki kallas ibland också för glutenintolerans.
Ovanligare orsaker till att barn kräks
Kräkningar kan också bero på annat. Men det är ovanligt. Här följer några exempel.
Om barnet har kraftiga och sprutande kräkningar kan det bero påpylorusstenos. Då är det trångt i den nedre delen av magsäcken och maten hindras delvis från att passera vidare till tarmen. När magsäcken tömmer sig vänds maginnehållet i stället uppåt och barnet kräks, ofta kraftigt.
Kräkningarna börjar när barnet är mellan två veckor och två månader. Till en början är det små kräkningar, men de blir kraftigare med tiden. Andra symtom är att barnet inte går upp i vikt som hen ska, och att hen är trött och ointresserad av omgivningen.
Barn som får bröstmjölksersättning eller har börjat äta vanlig mat kan ibland fåförstoppning. Om barnet har förstoppning en längre tid kan hen få ont i magen och tappa matlusten. Ibland kan barn med förstoppning kräkas.
Barn som enbart äter bröstmjölk får sällan förstoppning.
Gastroesofageal reflux innebär att magsaft kommer upp från magsäcken till matstrupen. Barnet kan då ibland kräkas, särskilt om hen nyligen har ätit. Det brukar inte behöva behandlas, utan växer bort under barnets första år.
Om barnet får ett hinder i tarmen kan hen kräkas och få ont i magen. Besvären kommer oftast med någon eller några minuters mellanrum. Kräkningen innehåller oftast galla från magsäcken som färgar kräkningen mörkgrön eller gul.
Hinder i tarmen kan bero påtarmvredellerinvagination.
Matförgiftning innebär att barnet har ätit mat som innehåller gift från vanliga bakterier. Sådant gift kan bildas om maten inte lagas eller tas omhand på rätt sätt, eftersom bakterier då kan växa till sig och bilda gift.
Det är viktigt att laga och ta hand om mat på rätt sätt. Låt till exempel inte mat ligga framme.
Läs om atthantera bröstmjölkoch om atthantera bröstmjölksersättning.
Barn kan också kräkas av att ha ätit ettgiftigt ämne.
Kräkningarna kan bero på enhjärnskakningom barnet kräks efter att ha slagit i huvudet. Andra symtom på hjärnskakning är att barnet är trött och inte orkar leka. Ibland kan kräkningarna komma flera timmar efter att barnet har slagit i huvudet.
Påverka och delta i din vård
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Även barn ska varadelaktiga i sin vårdoch behöver förstå informationen som de får.
Du har möjlighet att få hjälp av entolk om du inte pratar svenska. Ni har också möjlighet attfå hjälp av en tolk vid en hörselnedsättning.
Om det behövshjälpmedelska ni få information om vad som finns och hur ni får det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När och var ska jag söka vård?
Varför kräks barnet?
Påverka och delta i din vård
Läs mer på 1177.se
Hicka, rapningar och kräkningar hos små barn
Det är vanligt att barn upp till ett år hickar eller kräks i samband med att de äter. Det är inte skadligt och brukar avta när barnet blir äldre. Här får du råd om vad du kan göra om barnet hickar och kräks, och råd om hur du kan få barnet att rapa.
Så fungerar matsmältningsorganen
Maten du äter bryts ned medan den passerar genom din kropp. Det kallas matsmältning eller matspjälkning. Olika organ och körtlar hjälper till med matsmältningen. Maten behöver brytas ned för att kroppen ska kunna ta upp näringen som maten innehåller.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.