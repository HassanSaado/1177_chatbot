Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
Femidom
Femidom
En femidom är en invändig kondom gjord av mycket tunn plast eller latex. Du sätter in femidomen i slidan eller ändtarmsöppningen innan du ska ha samlag. Femidom skyddar mot könssjukdomar eller graviditet.
Så här använder du en femidom
I den öppna änden av femidomen sitter en stor plastring som hindrar den från att glida in i slidan eller ändtarmen under samlaget. På insidan sitter en mindre ring, som håller kondomen på plats inifrån.
Femidomen ska komma så långt in i slidan eller ändtarmsöppningen som möjligt, men den stora ringen ska sitta utanför slidan eller ändtarmsöppningen. Att sätta in en femidom är inte svårt, men du kan behöva göra det några gånger för att få in tekniken.
Så sätter du in en femidom
För att sätta in femidomen pressar du ihop den mindre ringen så att den blir långsmal. Sedan trycker du in femidomen med fingrarna.
Du kan ta bort den mindre ringen först om du ska ha analt samlag, men den kan också sitta kvar. Det kan vara lättare att sätta femidomen på penisen eller dildon först och sen föra in den i ändtarmsöppningen. Du kan också föra in en femidom med ringen och sen ta ut ringen när den är inne.
När du eller någon annan för in en penis eller dildo i slidan eller ändtarmsöppningen kan det vara bra att hålla i den stora ringen eftersom den annars kan följa med in. När femidomen är på plats behöver du inte hållla i den stora ringen längre.
Avbryt samlaget och byt till en ny femidom om den större ringen ändå skulle glida in.
Femidomen ska sitta i under hela samlaget
För att en femidom ska skydda motkönssjukdomarellergraviditetär det viktigt att den sitter i under hela samlaget.
Du kan sätta in en femidom flera timmar innan du ska ha samlag.
Använd glidmedel ihop med femidomen
Använd glidmedel inuti femidomen så att penisen eller dildon glider lätt.
Så tar du ut en femidom
Dra försiktigt ut femidomen. Öppningen kan snurras ihop först så att eventuell sperma inte rinner ut. Du behöver inte ta ut en femidom direkt efter utlösningen på samma sätt som med vanliga kondomer. En femidom kan sitta kvar även om penisen har slaknat.
Du kan behöva använda glidmedel
Det är viktigt att använda rikligt med glidmedel inuti en femidom. Det hjälper penisen eller dildon att glida lättare. En femidom sitter sämre om det blir mycket friktion mellan femidomen och penisen eller dildon.
Vid anal användning kan det behövas lite glidmedel mellan huden och femidomen för att den ska kunna föras in. Använd dock inte för mycket glidmedel, för då är det lätt att femidomen sitter sämre på plats.
De flesta femidomerna är redan behandlade med glidmedel, men för att samlaget ska bli skönt behövs ofta mer. Du sätter framförallt glidmedel inuti kondomen eller på penisen eller dildon.
Det finns olika slagsglidmedel
Det finns också oljebaserade glidmedel, som olja eller hudkräm. De kan bara användas med skydd som är gjorda av plast.
Tillsammans med skydd som är gjorda av latex ska du inte använda oljebaserad glidmedel. Fettet kan nämligen luckra upp latexskyddet och gör att det lättare går sönder.
De flesta femidomer är gjorda av plast, men det finns även sådana som är gjorda av latex.
Var köper jag femidom?
Femidom finns att köpa på nätet och i välsorterade sexbutiker.
Hur förvarar jag en femidom?
En femidom ska förvaras i rumstemperatur och på en plats där det inte skaver mot något. En femidom som är gammal eller uttorkad spricker lättare.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så här använder du en femidom
Så tar du ut en femidom
Du kan behöva använda glidmedel
Var köper jag femidom?
Läs mer på 1177.se
Så fungerar det kvinnliga könsorganet
Könsorganen består av flera delar och har flera olika funktioner. Några delar sitter utanpå kroppen och du kan se dem eller känna på dem. En del sitter inuti kroppen. Könsorganen gör det också möjligt att ha sex och att fortplanta sig.
Sexuell hälsa
Här hittar du information om preventivmedel och om hur du skyddar dig mot könssjukdomar. Du kan också läsa om sexlust och orgasmer.
Könsidentitet och sexuell läggning
Här hittar du information om sexualitet och relationer.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.