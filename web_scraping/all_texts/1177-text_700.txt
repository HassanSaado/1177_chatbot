Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Förhud
Förhudsproblem
Förhudsproblem
Förhud kallas den rörliga hud som ligger över penisens yttersta del, ollonet. Du kan få problem med förhuden av olika orsaker.
Symtom
Symtomen skiljer sig åt eftersom förhudsproblem kan bero på olika saker. Här är exempel på symtom du kan få:
Förhuden kan svullna och bli röd.
Det kan svida på insidan eller utsidan av förhuden.
Du kan få hudutslag, klåda och torr hud på penisen.
Du kan ha svårt att dra tillbaka förhuden, både när penisen är slak eller hård.
Vad kan förhudsproblem bero på?
Här är exempel på vad förhudsproblem kan bero på:
Du tvättar dig för ofta med tvål, så att förhuden blir torr och irriterad.
Du har fått en inflammation under och i förhuden, så kalladbalanit.
Du har en förträngning i förhuden, en för kort sträng under ollonet eller hudbesvär som gör att förhuden svullnar och inte kan dras tillbaka.
Förhuden har dragits tillbaka bakom ollonet och fastnat.
Du har en hudsjukdom eller hudbesvär som till exempel kronisk inflammation,svampinfektion,eksemellerherpes.
Hur kan jag undvika förhudsproblem?
Det räcker att tvätta penisen en gång om dagen med vatten för att hålla den ren. Att tvätta penisen med tvål kan orsaka hudutslag, klåda och torr hud. Särskilt förhudens insida och ollonet är känsliga för uttorkning.
Du kan i stället använda en oparfymerad olja som till exempel barnolja för att skydda huden. Du kan läsa mer om hur du kan tvätta penisen påStockholms mansmottagnings webbplats.
Använd en oparfymerad mjukgörande kräm om huden är torr. Du kan köpa kräm receptfritt på apotek.
Undvik tätt sittande kläder.
Använd ett skydd motkönssjukdomarom du har slidsex eller analsex.
När och var ska jag söka vård?
De allra flesta som har förhudsproblem behöver inte söka vård. Besvären brukar gå över av sig själv eller med hjälp av behandling du kan göra själv hemma.
Kontakta envårdcentralom du har något av följande symtom:
Du får rodnad eller svullnad på förhuden eller ollonet och besvären går inte över med egenvård.
Du har kunnat dra tillbaka förhuden tidigare men upplever att den har blivit trängre eller inte går att dra tillbaka.
Vänta tills det blir vardag, om det är helg. Många mottagningar kan du kontakta genom attlogga in. Ibland räcker det att du chattar ellervideosamtalar med en läkareför att få hjälp/vård.
Kontakta genast en vårdcentral eller en jouröppen mottagning om förhuden dras tillbaka och fastnar.
Ring telefonnummer 1177 om du vill hasjukvårdsrådgivning. Då kan du få får du hjälp att bedöma symtom eller hjälp med var du kan söka vård.
Undersökningar och utredningar
En läkare eller en sjuksköterska undersöker penisen genom att titta på den och känna på den.
Behandling
Du kan behöva någon slags behandling. Vad som behövs beror på orsaken till problemen.
Du kan behöva använda receptbelagda läkemedel om du har svåra besvär eller om dina besvär orsakas av en hudsjukdom.
Du kan behöva bli opererad om förhuden har fastnat.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Läs om trång förhud på UMO.se
Om trång förhud på UMO.se
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan förhudsproblem bero på?
Hur kan jag undvika förhudsproblem?
När och var ska jag söka vård?
Undersökningar och utredningar
Behandling
Påverka och delta i din vård
Läs mer på 1177.se
Så fungerar det manliga könsorganet
Det manliga könsorganet består av flera olika delar. Några sitter utanpå kroppen och en del sitter inuti kroppen.
Förhudsinflammation hos barn  – balanit
Balanit är en inflammation under förhuden på penisen. Det är vanligast med balanit hos små barn.
Trång förhud hos barn
Att ha trång förhud innebär att inte kunna dra tillbaka förhuden över ollonet. Oftast behövs ingen behandling eftersom förhuden vanligtvis kan dras tillbaka då barnet kommer i puberteten.
Så undersöker du pungen själv
Genom att undersöka pungen regelbundet lär du dig hur testiklarna och bitestiklarna brukar kännas. Det gör det lättare att upptäcka knölar eller andra förändringar och få hjälp i tid.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.