Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Benmärgsprov
Benmärgsprov
Benmärgen finns inuti vissa delar av skelettet och i benmärgen bildas blodkropparna. Ett benmärgsprov kan visa om du har sjukdom i själva benmärgen eller sjukdom som påverkar benmärgsfunktionen.
Cellersom specialiserats och fått olika uppgifter bildar tillsammans med andra likadana celler en vävnad. På så vis bildas till exempelbenmärgenav benmärgsceller.
Förberedelser
Vuxna behöver oftast inte förbereda sig på något sätt inför undersökningen.
På barn genomförs undersökningen undernarkosför att de ska kunna ligga stilla när provet tas. Barnet behöver förberedas mer inför en sövning. Hen ska till exempel inte äta något sex timmar innan operationen.
Så går undersökningen till
Benmärgsprov tas oftast på baksidan av höftbenet. Du får ligga ner på en brits, på magen eller på sidan med uppdragna ben. Först tvättar läkaren huden där provet ska tas. Sedan får dulokalbedövning, först i huden och sedan djupare ned mot benhinnan. Det kan svida en stund.
Benmärgsprovet tas med en nål. Nålen går in en halv centimeter i höftbenet och suger upp en liten mängd benmärg.
Ibland tar läkaren också ett vävnadsprov av benmärgen, en så kallad benmärgsbiopsi. Det gör hen med en annan nål. När läkaren drar ut den följer en mycket liten bit av benmärgsvävnaden med.
Benmärgsprov kan göra ont men smärtan går ofta över. Själva provtagningen är klar på några minuter. Hela undersökningen tar cirka 10 till 15 minuter. Om den görs under narkos tar den ungefär 30 minuter.
Så mår du efteråt
Efteråt får du ett förband på såret. Det ska sitta på till kvällen, sedan kan du duscha eller bada om du vill det.
Det är vanligt att du blir öm och får ett blåmärke på stället där provet har tagits.
När får jag svar?
Svaret på benmärgsprovet får du inom ett par veckor.
Du kan få svaret i samband med ett återbesök eller på något annat sätt som du och läkaren har kommit överens om.
Varför görs undersökningen?
Det är vanligt att du får lämna ett prov från benmärgen om dina läkare misstänker att du har någon blodsjukdom, till exempelblodbrist. Provet kan också vara en del av andra utredningar och undersökningar.
Läkaren kan även ta prov på benmärgen för att se hur en blodsjukdom utvecklas eller för att se hur en behandling fungerar.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Påverka och delta i din vård
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Så mår du efteråt
När får jag svar?
Varför görs undersökningen?
En del prover sparas
Påverka och delta i din vård
Mer på 1177.se
Leukemi – blodcancer
Leukemi är ett samlingsnamn för olika sorters cancer i benmärgen där blodet bildas. Det är olika hur sjukdomen kan behandlas och hur det går.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.