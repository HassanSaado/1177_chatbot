Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Magsäck och matstrupe
Pylorusstenos – förträngning av nedre magmunnen
Pylorusstenos – förträngning av den nedre magmunnen
Pylorusstenos innebär att öppningen mellan magsäcken och tarmen är för trång. Det gör att maten har svårt att komma vidare till tarmen, och barnet kräks istället upp nästan allt. Behandlingen består av att barnet opereras. Efter operationen mår barnet bra och växer som hen ska.
Pylorusstenos är en förträngning i nedre magmunnen. Det kan uppstå från att barnet är några veckor gammal tills att barnet är sex månader. Det är inte helt stopp mellan magsäcken och tarmen. Lite mat kan passera, men det är alldeles för lite för att barnet ska må bra.
Symtom
Det tydligaste symtomet är att barnet kräks direkt efter att ha ätit. Kräkningarna är vita av bröstmjölken eller bröstmjölkersättningen och sprutar ut från munnen, så kallad kaskadkräkning. Kräkningarna kan hamna en bit bort från barnet.
Ibland vill barnet äta igen efter att ha kräkts. Barn med pylorusstenos är ofta hungriga hela tiden.
Barnet blir så småningom trött och ointresserad av omgivningen när hen inte får i sig någon näring. Barnet växer inte heller som hen ska, utan kan även minska i vikt. Pylorusstenos kan utvecklas över dagar eller veckor, och kräkningarna blir allt större.
Ibland kan du se att barnets mage rör sig efter att hen har ätit. Det beror på att magsäcken jobbar mot en förträngningen i den nedre magmunnen.
Barn kan kräkas av andra orsaker
Det är vanligt att barn under ett år kräks lite efter att ha ätit, så kallade överskottskräkningar. Dessa kräkningar skiljer sig från kräkningarna vid pylorusstenos. Överskottskräkningar sprutar inte ut, utan är mer stillsamma även om de kan vara stora. Oftast besväras barnet inte av kräkningarna utan växer och mår bra.
Barn under ett år kan också kräkas av andra orsaker. Läs mer i textenKräkningar hos barn 0-1 år.
När och var ska jag söka vård?
Kontakta genasten vårdcentraleller enjouröppen mottagningom du tror att barnet har pylorusstenos. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
Läkaren undersöker barnets mage genom att lyssna och känna på den försiktigt. Du får också berätta om barnets symtom, till exempel hur länge barnet har haft kräkningarna och hur kräkningarna ser ut.
Barnets mage undersöks sedan medultraljudeller medröntgen. Röntgenundersökningen visar oftast tydligt om det finns en förtränging mellan magsäcken och tarmen.
Barnet får ocksålämna blodprover.
Behandling
Barnet med pylorusstenos behöversövas och opereras. Vid operationen öppnar kirurgen upp förträngningen i nedre magmunnen genom ett litet snitt i musklerna mellan magsäcken och tarmen.
Innan operationen får barnet extra vätska och näringdirekt i blodet genom dropp. En tunn slang leds också ner i magsäcken genom barnets näsa eller mun. Den tunna slangen kallas för sond. Sonden är till för att tömma magsäcken så att den är helt tom inför operationen.
Operationen tar mindre än en timme men tillsammans med tiden för sövning är barnet på operationsavdelningen i två till tre timmar. Barnet kan ofta börja äta igen några timmar efter operationen.
Hur går det sedan?
Barnet fortsätter ofta att kräkas i en eller två dagar efter operationen, men sedan försvinner kräkningarna helt.
Barn som har opererats för pylorusstenos brukar ofta snabbt bli bättre. De kan åka hem från sjukhuset efter ett par dagar, när de inte längre har ont efter operationen och när de har slutat att kräkas.
Som vuxna påverkas de inte av att ha haft pylorusstenos, men ärret efter operationen finns kvar på magen.
Vad är pylorusstenos?
Pylorusstenos beror på att musklerna i öppningen mellan magsäcken och tarmen är förtjockade. Det gör att öppningen blir för trång och innehållet i magsäcken inte kan komma vidare till tarmen. När magsäcken försöker tömma sig trycks innehållet istället uppåt genom matstrupen och blir till kraftfulla kräkningar.
Barnet kan få näringsbrist och vätskebrist eftersom hen inte får tillräckligt med mat. Barnet ökar inte i vikt som hen ska, och blir trött och ointresserad av omgivningen.
Pylorusstenos är medfödd
Barnet föds troligtvis med förträngingen, men det kan ta några veckor innan symtomen kommer. Det beror på att en liten del av magens innehåll ändå kan passera till tarmen. Musklerna i förträngningen blir också allt tjockare.
Påverka och delta i din vård
För att kunna vara delaktiga i barnets vård och behandling är det viktigt attni förstår informationen som ni fårav vårdpersonalen. Ställ frågor om det behövs.
Även barn ska få vara delaktiga i sin vård. Ju äldre barnet är desto viktigare är det.
Ni har möjlighet attfå hjälp av en tolk om du inte pratar svenska. Ni har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Hur går det sedan?
Vad är pylorusstenos?
Påverka och delta i din vård
Läs mer på 1177.se
Så fungerar matsmältningsorganen
Maten du äter bryts ned medan den passerar genom din kropp. Det kallas matsmältning eller matspjälkning. Olika organ och körtlar hjälper till med matsmältningen. Maten behöver brytas ned för att kroppen ska kunna ta upp näringen som maten innehåller.
Vad innebär esofagusatresi?
Vad är esofagusatresi?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.