Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Smärtbehandlingar och rehabilitering
Tens
Tens
Tens är en typ av smärtlindring som kan användas både om du får ont plötsligt och om du har haft ont länge. Behandlingen består av att du får plattor som sätts på huden och som skickar svag ström. Det gör att du tillfälligt får mindre ont, men själva orsaken till besvären påverkas inte.
Ordet tens är en förkortning av transkutan elektrisk nervstimulering.
Förberedelser
Den som ska ge dig behandlingen utreder orsaken till att du har ont innan du får behandling med tens.
Om du har en pacemaker är det viktigt att du berättar det för personalen innan du får behandling med tens.
Så går behandlingen till
Den som ska ge dig behandlingen undersöker först området där det gör ont. Sedan får du plattor med elektroder fastsatta på huden. De fästs nära eller på området där du har ont. Inga sår får finnas där.
Elektroderna ansluts sedan till en batteridriven dosa, en så kallad tens-apparat. Tens-apparaten skickar elektriska impulser till nerverna under huden. Det gör att kroppens eget smärtlindringssystem aktiveras och att smärtsignaler blockeras.
Smärtlindringen kan räcka upp till några timmar efter avslutad behandling.
Så känns behandling med tens
Det gör inte ont att få behandling med tens, men du kan känna muskelryckningar under behandlingen. Du kan också känna att det pirrar i huden under elektroderna.
Behandling med tens vid muskelvärk
Vid muskelvärk brukar en behandling ta 30 till 45 minuter och kan upprepas två till fyra gånger om dagen. I en del regioner kan du få låna hem en tens-apparat. Du får sedan lära dig hur du själv kan använda tens-apparaten hemma. Det går även att köpa en tens-apparat i butik eller på internet.
Behandling med tens vid graviditet och förlossning
I en del regioner kan du som är gravid få låna eller hyra en tens-apparat för att lära dig att använda den inför och under förlossningen.
Det brukar finnas tens-apparater att låna på förlossningen.
Tens kan också användas för eftervärkar.
Det går också att använda tens under graviditeten om du haront ibäckenet, så kallad foglossning.
Tens kan lindra smärta på två olika sätt
Smärtlindring med tens kan ske på två sätt.
Det ena sättet är att smärtan lindras genom att smärtsignalerna till hjärnan blockeras. Det sker med högfrekvent stimulering, vilket innebär att elektriska impulser skickas med snabb hastighet.
Det andra sättet är att förstärka kroppens eget system för att lindra smärtan. Detta sker oftast med lågfrekvent stimulering, vilket innebär att de elektriska impulserna skickas med långsammare hastighet. Det gör att fler endorfiner frigörs i kroppen. Endorfiner är hormoner som finns i kroppen och som lindrar smärta.
Metoderna kan även kombineras.
Oftast ställer du in ett program på apparaten som passar för dig och dina besvär. Du kan prata med den som ansvarar för din behandling om vilken metod som kan ge bäst smärtlindring för dig.
Tens kan kombineras med annan behandling
Tens kan användas som ensam behandlingsform mot smärta. Det kan även kombineras med andra typer av smärtlindrande behandling, till exempel smärtstillande läkemedel.
Så mår du efteråt
Du som har känslig hud kan få en reaktion där plattorna till elektroderna har suttit. Huden kan till exempel bli lite röd eller klia.
När kan tens hjälpa?
Orsaken till varför du har ont bör vara utredd innan du använder tens.
Tens kan hjälpa både om du får ont plötsligt och om du har haft ont länge. Behandlingen kan till exempel användas vid följande sjukdomar och besvär:
muskelvärk
ont i ryggen
ont i nacke och axlar
ischias
bäckensmärta under graviditeten - foglossning
smärta vid förlossning
knäledsartros
huvudvärk.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går behandlingen till
Tens kan lindra smärta på två olika sätt
Tens kan kombineras med annan behandling
Så mår du efteråt
När kan tens hjälpa?
Påverka och delta i din vård
Mer på 1177.se
Smärtbehandlingar och rehabilitering
Här kan du läsa om läkemedel mot olika typer av smärta. Du kan också läsa om behandling av smärta, som fysioterapi, tens och akupunktur. Här finns också texter om rehabilitering efter en stroke och om rehabilitering i varmt klimat.
Smärtlindring under förlossningen
Här kan du läsa mer om olika metoder för smärtlindring under förlossningen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.