Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Blodsjukdomar
Brist på vitamin B12
Brist på vitamin B12
Vitamin B12 behövs för att kroppen ska kunna bilda röda blodkroppar. Om du har för lite B12 kan du få blodbrist. B12 tillverkas inte i kroppen, utan du får i dig det genom maten. B12 finns i mat från djurriket, främst i kött och mejeriprodukter.
Blodbrist kan även bero på att du har för lite järn.Du kan även hablodbristav andra anledningar.
Symtom
De röda blodkropparna har till uppgift att transportera syret från andningsluften till alla delar av kroppen. Syre behövs för de flesta av kroppens funktioner som till exempel blodbildning, ämnesomsättning och energiproduktion. Det gör att brist på röda blodkroppar kan ge många olika typer av symtom.
Vanliga symtom vid blodbrist:
Du känner dig trött och orkeslös.
Du har svårt att koncentrera dig.
Du känner dig yr.
Du känner att du blir andfådd lättare än förut.
Du får hjärtklappning.
Du får huvudvärk.
Du får öronsus.
Blodbrist på grund av för lite B12 kan även ge besvär med slemhinnorna. Det kan till exempel vara sprickor i mungiporna eller sveda på tungan. Sveda på tungan beror på att den knottriga ytan på tungan försvinner och den blir i stället slät, röd, blank och svider.
Blodbrist på grund av för lite B12 kan också ge besvär från nervsystemet. Det kan vara i form av stickningar, domningar och försämrad känsel med början i fötterna. Du kan känna dig osäker när du går och få försämrade reflexer i vaderna och fotsulorna Svår B12-brist kan även ge symtom som försämrat minne, depression och försämrad syn.
Det är vanligt att symtomen för blodbrist på grund av för lite B12 tilltar långsamt under flera månader och ibland under flera år.
När och var ska jag söka vård?
Kontakta envårdcentralom du misstänker att du har blodbrist. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Kan jag förebygga blodbrist på grund av B12?
Du som harglutenintoleranseller har opererats i magsäcken kan behöva förebyggande behandling med B12, järn och folsyra. Diskutera med din läkare om det kan vara aktuellt för dig.
Du som bara äter vegansk mat kan behöva kosttillskott eftersom vitamin B12 främst finns i mat från djurriket.
Undersökningar och utredningar
På vårdcentralen får du berätta om dina symtom. Därefter gör läkaren enkroppsundersökning. Du får också lämna ettblodprovsom kontrollerar hur mycket hemoglobin du har i blodet. Det förkortasHboch kallas också blodvärde. Provet visar om du har blodbrist och vilken typ av blodbrist som du har.
När läkaren misstänker att du har B12-brist frågar hen till exempel om slemhinnan i munnen svider och är röd, om du har försämrad känsel i fötterna och om du har försämrade reflexer.
Ibland kan du få duremisstill en läkare som är specialist på till exempel blodsjukdomar.
Ytterligare blodprover
Resultatet av det första blodprovet visar läkaren vilken typ av blodbrist du har och vilka ytterligare prover som behöver tas. Du kan ha brist på B12 eller folsyra om de röda blodkropparna är förstorade. Då mäts halten av dessa ämnen i blodet. Folsyrabrist kan ge liknande symtom som brist på vitamin B12 och man kan också ha dessa brister samtidigt. Det finns också särskilda blodprover som kan visa om du har sjukdomen perniciös anemi, som ger B12-brist.
Gastroskopi
Ibland görs även en utredning medgastroskopi. Då tar läkaren samtidigt prover från slemhinnan i magen för undersökning i mikroskop.
Benmärgsundersökning
Du kan också behöva genomgå enbenmärgsundersökning.Då bedövas du först i huden och sedan djupare ner mot benhinnan på det ställe där provet ska tas. Det är oftast på baksidan av bäckenbenet.
Behandling
Du behöver få behandling med vitamin B12 om du har blodbrist på grund av för lite B12.
Tabletter eller sprutor
Du behöver få behandling med B12 livet ut om du har fått diagnosen perniciös anemi. Det är den vanligaste orsaken till B12-brist och orsakas av en brist på proteinet IF. Du kan få tabletter som du ska ta varje dag eller sprutor var tredje månad.
Du får alltid sprutor till en början om du har mycket lågt blodvärde eller om du har symtom från nerverna i benen.
Det är mycket ovanligt att få biverkningar av behandlingen.
Blodvärdet blir snabbt bättre om du får behandling
Blodvärdet brukar stiga snabbt i och med behandlingen. Värdet brukar bli som det ska vara efter några veckor om du har måttlig blodbrist. Det kan ta ett par månader om du har svår blodbrist med mycket lågt blodvärde. Det tar ofta längre tid att bli av med symtom frånnervsystemet. Sådana symtom kan bli bestående om de har hunnit bli svåra.
Det är ovanligt att behöva blodtransfusioner
Kroppen hinner anpassa sig eftersom B12-brist oftast gör att blodvärdet sänks långsamt. Det innebär att det är mycket ovanligt att behöva behandling med blodtransfusion även om blodvärdet är mycket lågt. Det är vanligare med blodtransfusion vid blodbrist som har uppstått snabbt.
Blodbristen kan bero på något annat
Om ditt blodvärde inte blir bättre av B12-behandlingen kan det bero på att det finns någon annan orsak till blodbristen.
Vad händer i kroppen?
Kroppen behöver B12 för att bilda röda blodkroppar. I de röda blodkropparna finns hemoglobin. Det är ett järnhaltigt ämne som fångar upp och transporterar syre från lungorna ut till kroppens celler. Hos en person som har brist på B12 bildas det färre röda blodkroppar än hos en person utan brist.
B12 behövs också för att till exempel nervsystemet och ämnesomsättningen ska fungera.
Du får i dig B12 genom maten
Vitamin B12 kan inte tillverkas i kroppen, utan du får i dig det genom maten du äter. När B12 kommer ner i tolvfingertarmen måste det binda sig till ett särskilt protein för att kunna tas upp i kroppen. Proteinet kallas intrinsic factor och förkortas IF.
B12 finns i mat från djurriket
Vitamin B12 tillverkas av mikroorganismer i naturen, äts av djur och finns därför tillgängligt i människors föda. Det finns framför allt i kött och mejeriprodukter. Största mängden finns i kött, lever, fisk, skaldjur, ägg, mjölk och ost.
Du som bara äter vegansk kost kan ha svårt att få i dig tillräckligt med B12 genom maten. Vissa vegetabiliska drycker som sojadryck, havredryck och risdryck är berikade med B12. Det kan vara bra att välja någon av dessa om du inte äter kött eller mejeriprodukter.
Tänk på att inte ge risdryck till barn som är yngre än sex år, eftersom ris kan innehålla arsenik.
Hur mycket B12 behöver jag?
Du som brukar äta mat från djurriket får i dig mellan 5 till 15 mikrogram B12 vitamin om dagen. Vuxna bör få i sig minst 2 mikrogram vitamin B12 om dagen. Överskott av vitamin B12 lagras i levern och lagren räcker i flera år.
Vad kan orsaka  blodbrist på grund av för lite B12?
B12-brist kan uppstå på flera olika sätt.
Perniciös anemi
Perniciös anemi beror på en brist på proteinet IF, som bildas i magsäcken och behövs för att B12 ska tas upp i kroppen.
Den vanligaste orsaken till brist på IF är en speciell form av inflammation i magsäckens slemhinna som du kan ha haft under en lång tid. Inflammationen kallas för kronisk autoimmun gastrit. Då angriper det egna immunförsvaret de celler som producerar IF och saltsyra i magsäcken. Det är en så kallad autoimmun reaktion. Reaktionen kan pågå länge, ibland under flera år.
Personer som har andra så kallade autoimmuna sjukdomar som till exempeldiabetes typ 1, autoimmunsköldkörtelinflammationochAddisons sjukdomhar oftare den här speciella formen av inflammation i magslemhinnan. Därmed har de också en ökad risk att få perniciös anemi.
Kronisk autoimmun gastrit har inte något samband med magkatarr.
Ungefär en procent av befolkningen i Sverige har perniciös anemi. Sjukdomen är vanligare vid högre ålder. Det är ovanligt att få perniciös anemi före 30 års ålder.
Du som har nära genetiska släktingar med kronisk autoimmun gastrit har större risk att själv få inflammationen och därmed perniciös anemi.
Det finns också en mycket ovanlig form av brist på B12 som beror på gener. Sjukdomen innebär att man har brist på proteinet IF utan att ha kronisk gastrit.
Störningar i bakteriefloran
En annan orsak till B12-brist kan vara långvarig behandling med vissa läkemedel. De kan störa tarmens bakterieflora så att upptaget av B12 blir sämre. Det gäller vissa läkemedel mothalsbränna,magsår,diabetesoch systemisk skleros.
Sjukdomar i tarmen
Ytterligare en orsak till blodbrist på grund av för lite B12 kan vara att du har en tarmsjukdom som försämrar upptaget av B12. Några exempel ärglutenintoleransoch inflammatoriska tarmsjukdomar somCrohns sjukdom.Det är vanligt att också ha brist på järn och folsyra om man har brist på B12 på grund av en tarmsjukdom.
Operationer i magsäcken
Du kan få brist på B12 om en del av magsäcken kopplas ur, till exempel vid vissafetmaoperationer. De celler som tillverkar proteinet IF kan då bli för få.
Påverka och delta i din vård
Du kan söka vård påvilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
För att du ska kunna vara delaktig i din vård och behandling är det viktigt att duförstår informationen du fårav vårdpersonalen.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Mer på 1177.se
Riklig mens
Att äta vegetariskt
Trötthet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Kan jag förebygga blodbrist på grund av B12?
Undersökningar och utredningar
Behandling
Vad händer i kroppen?
Vad kan orsaka  blodbrist på grund av för lite B12?
Påverka och delta i din vård
Aktuella artiklar
Så fungerar blodet
Blodet transporterar syre, hormoner, näringsämnen, avfallsprodukter, salter och värme. Blodet består av olika typer av blodkroppar och en vätska som kallas blodplasma. En vuxen persons kropp innehåller ungefär fem liter blod.
Så blir du delaktig i din vård
Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.