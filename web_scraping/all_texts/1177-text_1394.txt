Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Att ha ont i bäckenet under graviditeten - somaliska
Xanuunka miskaha ee xilliga uurka
Markaad uurka leedahay ayay xubnaha kala-goysyada jidhku noqdaan qaar ka dhaqdhaqaaq badan. Waxaad markaas xanuun ku yeelan kartaa miskaha. Taasi waa wax caadi ah oo badanaa dhalmada ka dib kaa tagta.
In xanuun miskaha lagu yeesho xilliga uurka ayaa loo yaqaanaa xanuunka miskaha. Waxa sidoo kale hore loogu yaqaaney foglossning.
Läs textenpå svenska här.
Halkee ayaa ku xanuunta?
Waa caadi in meelahan soo socda ku xanuunaan:
Dhabarka xaggiisa hoose.
Lafta badhida.
Sinta.
Lafta cambarka.
Dhabarka bowdada.
Gumaarka.
Goorma ayay ku xanuuntaa?
Xoog ayay kuu xanuuni kartaa taas oo keenta inuu dhaqdhaqaaqii caadiga ahaa kugu adkaado.
Dadka qaar ayaa xanuun joogto ah leh. Xaga kuwa kalena ay marmar uun xanuun yeeshaan.
Waa wax caadi ah inay xoog kuu xanuunto maalinta xageeda dambe marka taas xilliga subaxdii la garab dhigo.
Goorma iyo goobtee ayaan daryeel caafimaad ka raadsadaa?
Daryeel caafimaad raadso haddii aad uur leedahay oo uu dhabarka ama miskahu ku xanuunayaan.
Waxaad la xidhiidhi kartaa umulisada ama kalkaaliyaha daaweynta xanuunada iyo jimicsiga murqaha (fysioterapeut).
Kaaliyaha daaweynta xanuunada iyo jimicsiga murqaha la xidhiidh haddii aad saddex bilood ka dib umusha aad xanuun leedahay.
Soo wac oo talobixin ka hel lambarka telefoonka ee 1177
Wac lambarka telefoonka ee 1177 haddii aad rabto in lagaa caawiyo sidaad yeeli lahayd. Cidda ka jawaabeysaa waa kalkaalisooyin. Waxay sidoo kale adiga kaa caawin karaan halka aad daryeel ka raadsaneyso, haddii kaas loo baahdo.
Waxay kalkaalisadu ku hadashaa af Iswidhish iyo Ingiriisi. Mararka qaar ayay suurtogal tahay in caawimo lagu helo luqado kale.
Wac 0046 771-11 77 00 haddii aad lambar telefoon oo wadanka dibadiisa ah ka soo hadlayso.
Waxa laguu qaban karaa turjumaan
Waxa ku caawin kara turjumaan haddii aanad af Iswiidhish ku hadlin.U sheeg inaad turjumaan luqada u baahan tahay markaad ballanataada booqashada qabsaneyso.
Talooyin waxyaalaha aad maalintii sameynayso si aad xanuunka iskaga yareyso
Waa halkan ku yaala waxoogaa talooyin ah oo aad isku dayi karto:
Isku dey inaad u kala bedbedesho sara-joogid/istaagid, fadhi iyo socsocod.
Tallaabooyin kuwii caadiga ahaa ka gaaban qaad.
Wax yar oo gaaban soo lugee halkii aad wax dheer ka lugeyn laheyd.
Wiishka qaado haddii uu jiro.
Isticmaal kabo raaxo leh.
Barkin hoos gali adhaxda (qaybta hoose ee dhabarku meesha ay ka qaloocanto) markaad fadhido.
Barkin hoos gali jilbaha dhexdooda markaad fadhido.
Wax diiran saar meesha ku xanuuneysa, tusaale ahaan barkin diiran.
Waxyaalahan waa inaad ka fogaataa:
Inaad jiiddo gaadhiga carruurta oo culus ama gaadhiga alaabta dukaanka lagu gurto.
In loo fadhiisto iyadoo lugahaagau isdhaafsan yihiin.
In waxyaalo culculus la qaado.
In jaranjar la fuulo.
In wax badan la foorarsado.
Waxa wanaagsan in tabobar murqaha la sameeyo.
Waxa wanaagsan in tabobar murqaha dhabarka iyo murqaha caloosha la sameeyo. Waxay murquhu miskaha siinayaan taageero.
Dabiibka murqaha ayaa talo ku siin kara.
Daaweynta
Waxa ku caawin kara umuliso ama dabiibka murqaha. Waxa halkan ku yaala dhowr tusaale:
Waxaad iibsan kartaa ama aad soo kiraysan kartaa waxa loo yaqaano suunka miskaha (bäckenbälte).
Waxaad kiraysan kartaa qalabka loogu yeedho tensapparat. Waxay xanuunka kaa baabi'in kartaa iyadoo la isticmaalaayo koronto daciifka ah.
Waxaad sameysan kartaa irbadaha shiinaha ee acupuncture.
Maxaa keena xanuunka miskaha?
Xubnaha kala-goysyada jidhku ayaa noqd qaar ka dhaqdhaqaaq badan markaad uurka leedahay. Waxa taas u sabab ah hormoono.
Miskaha ayaa markaas noqon kara qaar xasilooni daran. Markaas ayaad xanuun yeelan kartaa.
Haddii aad marlabaad uur qaado
Waxa caadi ah inay dhibaatadu kugu soo laabato markaad uur cusub qaado.
Dumarka doonaaya inay uur qaadaan waxay jidhka u diyaarin karaan iyagoo jimicsiyo gaar ah sameynaya. Waxaad talo ka heli kartaa kaaliyaha daaweynta iyo jimicsiga murqaha.
Share article
Share on facebook
Share on twitter
Share with a friend
Print page
Page Navigation
Halkee ayaa ku xanuunta?
Goorma iyo goobtee ayaan daryeel caafimaad ka raadsadaa?
Talooyin waxyaalaha aad maalintii sameynayso si aad xanuunka iskaga yareyso
Daaweynta
Maxaa keena xanuunka miskaha?
Haddii aad marlabaad uur qaado
Waxyaalo badan oo af Somali ah ayaa ku jira
Soomaali
Waxaad halkan ka arki kartaa waxyaabaha ku jira bogga 1177.se oo af Soomaali ku dhigan. Gobolka bogga xaggiisa sare ka dooro si aad ugu aragto waxyaabaha ku khuseeya.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.