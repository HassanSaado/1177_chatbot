Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Undersökningar under graviditeten
Besök på barnmorskemottagningen
Besök på barnmorskemottagningen
När du är gravid erbjuds du att regelbundet besöka barnmorskemottagningen. Det är för att se hur du och fostret mår, och för att förbereda inför förlossningen. Besöken är gratis för dig.
Som blivande medförälder är du välkommen att följa med på besöken hos barnmorskan, om den som är gravid vill det. Du kan också ställa frågor och få stöd.
Den här texten finns också pålätt svenskasamtöversatt till flera språk.
Kontakta en barnmorskemottagning
Alla gravida är välkomna till en barnmorskemottagning. Besöken är frivilliga. Kontakta en barnmorskemottagning när du har fått reda på att du är gravid. Här kan duhitta mottagningar.
Det är vanligt att bli kallad till ett första besök tidigt i graviditeten, då du får information om hälsa och livsstil när du är gravid. Det handlar till exempel om hurrökning,alkohol, droger ochen del läkemedelkan påverka fostret. Du kan också få veta mer omfosterdiagnostik, om du vill.
Information och journal
I graviditetsvecka nio till tolv är det dags för ett nytt besök. Då pratar du och barnmorskan om hur du mår, om du har några sjukdomar och om dina tankar om graviditeten. Du får också information omfosterdiagnostik, om du vill.
Din graviditet dokumenteras i enjournal. I journalen skriver barnmorskan in uppgifter om hur du mår, vad du väger och olika provsvar. Uppgifter om sjukdomar och läkemedel skrivs också in i journalen.
Intyg om graviditet
Ungefär i vecka 20 får du ett intyg om graviditet av barnmorskan. Intyget anger också datum för beräknad förlossning. Intyget skickar du tillFörsäkringskassan, som ger besked om kommande föräldrapenning.
Hur ofta sker besöken?
Man besöker barnmorskan ungefär sex till tio gånger om graviditeten är utan komplikationer. Ofta erbjuds du som är gravid för första gången fler besök än du som har fött barn tidigare.
Besöken brukar ske ungefär en gång i månaden till omkring vecka 30. Därefter blir besöken tätare. Det blir fler besök om du behöver extra stöd, eller om det blir komplikationer med graviditeten.
Efter vecka 30 kan det vara en eller tre veckor mellan besöken, beroende på vilka behov du har.
Vilka arbetar på en barnmorskemottagning?
På barnmorskemottagningarna arbetar barnmorskor med kunskap om graviditet, förlossning och eftervård.
På en del mottagningar arbetar undersköterskor som tar hand om viss provtagning. Det brukar också finnas tillgång till gynekolog och läkare.
Alla gravida erbjuds läkarbesök. Du får alltid träffa en läkare om det finns risker eller sjukdomar som kan påverka graviditeten och förlossningen.
Alla som arbetar på barnmorskemottagningen hartystnadsplikt.
Föräldraträffar
Det är vanligt att barnmorskemottagningen anordnar föräldraträffar.
Det kan finnas olika samtalsgrupper. Till exempel grupper för de som ska föda barn för första gången, för ensamstående, för unga, för de som har fött barn tidigare eller för blivande medföräldrar.
Det ordnas också ofta informationsträffar om förlossning, smärtlindring, amning och det nyfödda barnet. I många föräldragrupper diskuteras även hur livet kan förändras när du är nybliven förälder. Ibland arrangeras träffar medbarnavårdscentralen, BVC.
Hur träffarna ser ut varierar mycket mellan olika barnmorskemottagningar.
Hälsa och sjukdomar
Hos barnmorskan får du tips ombra mat när du är gravid. Hen kan också ge tips påfysisk aktivitetsom kan fungera för dig. Andra ämnen kan vara hur det känns att bli förälder och hur du kombinerar graviditeten med ditt vardagsliv.
Tala om för barnmorskan om du använder naturläkemedel eller hälsokostpreparat. Dessutom kan barnmorskan fråga om ärftliga sjukdomar. Uppgifter om tidigare graviditeter och förlossningar förs in. Barnmorskan frågar också om du har funderingar kring tidigare förlossningar eller den kommande.
Du som behöver mer stöd
Du som är orolig ellerrädd inför förlossningenkan behöva extra stöd. Barnmorskan hjälper dig med det.
Att vara gravid kan väcka många tankar och funderingar. Du kanske har varit med om någonting tidigare i livet som du tänker mycket på nu. Det kan vara bra att bearbeta sådana händelser innan barnet föds. Det brukar hjälpa att prata med barnmorskan. Hen kan hjälpa till med kontakter till exempelvis psykolog, om det behövs.
Om du har en relation som är problemfylld kan det vara bra att få hjälp med det under graviditeten. Din barnmorska hjälper till med kontakter.
En del behöver gå till specialistmödravården
Du kan behöva gå till specialistmödravården om du har någon sjukdom eller annat som kan påverka graviditeten eller förlossningen. Det kan vara om du till exempel harhögt blodtryck,diabeteseller tidigare harfött barn för tidigt. Barnmorskan eller läkaren på barnmorskemottagningen skickar enremisstill specialistmödravården.
Prover och kontroller
Vid besöken tar barnmorskan prover och kontrollerar hur fostret och du som är gravid mår. En del prover tas bara vid inskrivningen, andra tas vid flera tillfällen.
Vilka prover och kontroller som görs kan variera något beroende på var i landet du bor.
En del prover sparas
När du lämnar prov i samband med besök på en barnmorskemottagning sparas vissa prov i en biobank. Prover sparas för din eller ditt barns vård. Läs omprov i vården som sparas.
Stick i fingret
Vissa blodprover tas med ett stick i fingret. Du får lämna ett prov förhemoglobin. Det kan också kallas blodvärde eller Hb. Även sockerhalten mäts i blodet. Det provet kallas förp-glukos.
De proverna tas flera gånger under graviditeten.
Om blodvärdet är för lågt behöver du äta extra järnrik kost för att få i dig järn, och eventuellt även järntabletter. Blodvärdet blir lite lägre i början av graviditeten.
Blodprover i armvecket
Ett annat blodprov tas i armvecket och skickas för analys. Provet tas för att undersöka om du saknar skydd motröda hund. I så fall erbjuds du att vaccinera dig efter förlossningen. Provet visar också om du harhepatit B,hivellersyfilis. Har du någon av de sjukdomarna kan du få behandling så att fostret skyddas så bra som möjligt.
Även ferritin brukar tas, ett blodprov som visar hur mycket järn som finns lagrat i kroppen.
När du lämnar prover blir du tillfrågad om du samtycker till att proven sparas för framtiden. Då finns det bättre möjligheter att jämföra proverna med sådana som tas senare. Proverna kan dessutom användas till forskning.
Du får reda på din blodgrupp
Blodprovet som tas armvecket visar också vilkenblodgruppdu tillhör: A, B, AB eller 0. Samtidigt får du veta om blodgruppen är RhD-positiv ellerRhD-negativ.
Blodtrycket mäts vid varje besök
Vid varje besök mäter barnmorskanblodtrycket. Det mäts på armen. Det görs för att kontrollera att du inte har för högt blodtryck. Ofta sjunker blodtrycket lite i början av graviditeten för att sedan stiga under de tre sista månaderna av graviditeten.
Urinprov
Du får även lämna etturinprovför att se om det finns protein i urinen. Protein kallas även för äggvita och kan vara ett tecken på enurinvägsinfektioneller att njurarnas funktion är nedsatt.
Protein i urinen kan ibland vara ett tecken påhavandeskapsförgiftning. Då brukar ävenblodtrycket vara förhöjt.
Vikten följs under graviditeten
Vid en del av besöken hos barnmorskan får du väga dig. För de flesta brukar det vara lagom att öka ungefär tio till tretton kilo under hela graviditeten, för att må så bra som möjligt. Om du var mycket smal innan du blev gravid behöver du kanske öka mer. Om du var överviktig behöver du i stället se till att du inte ökar så mycket.
Fosterrörelser och hjärtljud
Många börjar känna att fostret rör på sig runt vecka 17 till 20, men en del känner det tidigare eller senare. Fostrets rörelser känns i början som ett litet fladder i magen. Barnmorskan brukar fråga om det känns något i magen vid den här tiden.
I mitten av graviditeten börjar barnmorskan även lyssna på fostrets hjärtslag. Det görs sedan vid varje besök. Hjärtslagen brukar variera mellan 110 och 160 slag per minut.
Mått visar hur fostret växer
Efter vecka 25 börjar barnmorskan mäta hur livmodern växer. Barnmorskan mäter med ett måttband från blygdbenet och till livmoderns topp. Det är för att se att fostret växer som det ska. Måttet kallas symfys-fundusmått, eftersom det mäts mellan blygdbenet, symfysen, och livmoderns topp, fundus.
Barnmorskan börjar känna på magen
Barnmorskan känner på magen för att kontrollera hur barnet ligger. Från ungefär graviditetsvecka 33 börjar barnmorskan känna med sina händer på magen för att kontrollera hur barnet ligger. Barnmorskan känner på nedre delen av magen hur långt ned i bäckenet barnet har kommit. De flesta barn ligger med huvudet nedåt i bäckenet mot slutet av graviditeten.
En del barn lägger sig med stjärten nedåt, så kallat sätesläge eller sätesbjudning. Då blir du kallad till sjukhuset cirka en månad före beräknad förlossning. Där gör läkare en bedömning om de ska försökavända barnet från sätesläge till huvudläge.
Planer inför förlossningen
Vid något av de sista besöken före förlossningen skriver barnmorskan ner en sammanfattning av graviditeten. Hen skriver medicinska fakta och hur du upplever att graviditeten har varit.
Barnmorskan skriver även ner önskemål och tankar inför barnets födsel och kring amning, så att barnmorskorna på förlossningen och BB senare kan ta del av dem. Du kan komplettera med att själv skriva ettförlossningsbrev.
Om du går över tiden
Det är vanligt att gåöver tiden. I så fall får du tid för kontroll där du ska föda. Tiden för kontrollen skiljer sig mellan olika kliniker i landet, och beror också på hur barnet och du som är gravid mår.
Efter förlossningen
När du har kommit hem från BB kan du ringa barnmorskemottagningen och boka en tid för efterkontroll. Den brukar göras mellan en och tolv veckor efter förlossningen. Ibland kan det behövas flera efterkontroller, en ganska snart efter förlossningen och en senare.
Vid besöket kontrolleras ditt blodvärde, blodtryck och din vikt. Barnmorskan eller en läkare kan göra en gynekologisk undersökning. Du får också information om hur du skaträna musklerna i bäckenbotten.Barnmorskan tar även upp om du behöver preventivmedel.
På en efterkontroll kan du också prata om hur förlossningen var, och om den första tiden som förälder.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Kontakta en barnmorskemottagning
Information och journal
Intyg om graviditet
Hur ofta sker besöken?
Vilka arbetar på en barnmorskemottagning?
Föräldraträffar
Hälsa och sjukdomar
Prover och kontroller
Planer inför förlossningen
Efter förlossningen
Påverka och delta i din vård
Läs mer på 1177.se
Graviditeten vecka för vecka
Du kan gå direkt till den graviditetsvecka du vill läsa om genom att klicka på veckonumret i kalendern nedan. Du kan också räkna ut aktuell graviditetsvecka genom att fylla i datum för senaste mens och sedan klicka på "beräkna vecka". Du som redan har fått ett beräknat födelsedatum kan i stället ange det direkt.
Fosterdiagnostik
Fosterdiagnostik är olika tester och undersökningar som ger information om fostret inne i livmodern. Med ultraljud, KUB, NIPT, fostervattenprov och moderkaksprov kan du få veta om fostret har vissa avvikelser eller sjukdomar.
Vanliga besvär när du är gravid
När du är gravid förändras kroppen. Du kan märka av förändringarna på olika sätt. Det är vanligt att du får något besvär.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.