Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Malaria
Malaria
Malaria sprids genom myggor som överför parasiter till människor när de sticker och suger blod. Sjukdomen är allvarlig och kan bli livshotande.
Använd myggmedel om du ska du vara i ett område där malaria finns. Ibland behöver man även taläkemedel i förebyggande syftemot malaria.
Var finns malaria?
Risken att bli smittad är störst i Afrika, men sjukdomen finns även i många områden i delar av Sydamerika, Mellanamerika och Asien. Kontakta alltid envaccinationsmottagningi god tid om du planerar att resa till ett land där du behöver skydd mot malaria.
Så sprids malaria
Alla typer av malaria sprids med myggor som överför parasiter till människor när de sticker och suger blod. Malariamyggan sticker oftast på kvällen och natten.
Malaria sprids inte mellan människor.
Symtom
Det tar oftast mellan en och fyra veckor från att det att du blir stucken av en infekterad mygga tills att du blir sjuk. Då kan du snabbt bli mycket sjuk och få allvarliga besvär.
Det kan vara ett eller flera av följande symtom:
Du får frossa och svettningar.
Du får febertoppar, ibland med några dagars mellanrum.
Du får ont i muskler och leder.
Du får huvudvärk.
Du kan också få diarréer, må illa och börja kräkas.
Det kan även dröja lång tid innan du blir sjuk i malaria, ibland upp till flera år. Det beror på att vissa malariaparasiter kan ligga vilande i levern och inte ge några symtom. Det är först när parasiterna infekterar blodet som de ger symtom och du blir sjuk. När det händer får dufebertopparvarannan till var tredje dag. Du kan vara feberfri däremellan.
När och var ska jag söka vård?
Sök genast vård om du får hög feber när du vistas i områden där malaria finns.För aktuell information kan du läsa mer påFolkhälsomyndighetens webbplats.
Kontakta genast envårdcentraleller enjouröppen mottagningom du blir sjuk inom tre månader efter att du har varit i ett område med risk för malaria.
Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 för att fåsjukvårdsrådgivning när du är utomlands.Då kan du få hjälp att bedöma symtom. Läs mer om hur du fårvård utomlandsoch vad du behöver tänka på.
Hur kan jag minska risken för malaria?
För att minska risken för att bli smittad är det viktigt att du skyddar dig mot myggstick.
Du bör använda ett myggmedel på kvällen och på natten.
Du bör också ha impregnerat myggnät över sängen eller luftkonditionering i rummet. Myggnät för fönster och dörrar gör det svårare för myggen att ta sig in.
Använd gärna täckande kläder, till exempel en långärmad tröja och långbyxor.
Ibland behöver man taläkemedel i förebyggande syfte.
Det är viktigt att fortsätta att ta läkemedlet även när du har kommit hem igen för att inte insjukna i malaria. Följ noga den information som du får när läkemedlet skrivs ut på recept till dig.
Behandling
Det är mycket viktigt att du får snabb behandling med läkemedel mot malaria. Du behöver oftast vård på sjukhus.
Personer som får behandling i tid blir nästan alltid friska.
Om du insjuknar i Sverige
Du som insjuknar i Sverige får behandling på en infektionsklinik. Malaria är en så kallad anmälningspliktig sjukdom.Det betyder att den läkare som upptäcker att någon har sjukdomen måste rapportera det till regionens smittskyddsläkare och tillFolkhälsomyndigheten.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
Folkhälsomyndigheten om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Var finns malaria?
Så sprids malaria
Symtom
När och var ska jag söka vård?
När du vill ringa 1177 från ett annat land
Hur kan jag minska risken för malaria?
Behandling
Påverka och delta i din vård
Mer på 1177.se
Reseråd och vaccinationer
Här kan du läsa mer om allmänna råd inför resan, information om sjukdomar och vilka vaccinationer som kan behövas.
Allmänna reseråd
Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.
När du loggar in på 1177.se
Med e-tjänsterna på 1177.se kan du se personlig vårdinformation och kontakta vården på ett säkert sätt. Här kan du läsa mer om de olika e-tjänsterna.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.