Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Vävnadsprov från huden – hudbiopsi
Vävnadsprov från huden – hudbiopsi
En hudbiopsi är ett prov som tas från huden för att ta reda på orsaken till en hudförändring. Du får bedövning innan provet tas.
Förändringar på huden är vanliga och ibland kan läkaren avgöra vad det är bara genom att titta och känna på huden. Men om en förändring är svår att bedöma kan läkaren behöva göra en hudbiopsi.
Förberedelser
Du behöver inte förbereda dig på något särskilt sätt inför en hudbiopsi.
Så går det till
Oftast får du ligga ner på en brits. Först tvättas hudområdet med ett bakteriedödande medel, sedan får du bedövning.
Det vanligaste är att få bedövning med en spruta. Sticket känns men gör inte särskilt ont.
Ibland används kylsprej för att bedöva huden, men det är inte lika vanligt. När huden kyls ner blir den vit, hård och helt bedövad. Det kan svida lite precis där du har fått sprejen.
Det gör inte ont när provet tas.
Läkaren tar provet med ett instrument med en liten cirkelrund kniv, en så kallad stans. Provet som tas är ungefär två till fyra millimeter i diameter och två till tre millimeter djupt. Den lilla hudbiten skickas därefter till ett laboratorium där den undersöks. Det kan vara bra att fråga när och hur du får svaret på hudbiopsin eftersom olika mottagningar kan ha olika rutiner.
Hela provtagningen tar bara några minuter. Såret behöver inte sys ihop utan det räcker att få kompress över. När du kommer hem går det oftast bra att byta kompressen mot ett vanligt plåster.
Hur mår jag efteråt?
Du mår som vanligt efteråt och såret läker på ungefär en vecka utan att det blir något ärr. Det går bra att duscha och bada precis som vanligt, men det kan vara bra att undvika att tvätta med tvål eller att skrubba direkt i såret. Det är också bra att skydda huden mot sol tills såret har läkt ordentligt.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går det till
Hur mår jag efteråt?
En del prover sparas
MER PÅ 1177.SE
Prover i vården sparas
Du kan behöva lämna prover när du undersöks i vården. Vissa prover sparas i en så kallad biobank. Proverna sparas framför allt för att din vård ska bli så bra och säker som möjligt.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.