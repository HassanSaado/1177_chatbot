Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Yrsel, svimning och kramper
Feberkramper hos barn
Feberkramper hos barn
En del barn som har feber får krampanfall, så kallade feberkramper. Det ser ofta dramatiskt ut men är vanligtvis inte allvarligt. De flesta barn som får feberkramper får det bara en gång. En del barn kan få det flera gånger.
Symtom
När ett barn får feberkramper är det vanligt att hen får flera av dessa symtom:
Barnet förlorar medvetandet.
Hela kroppen blir stel.
Huvudet böjs bakåt.
Huden blir blek och kan även bli lite blå.
Det rycker i både armar och ben.
Ögonen rullar.
Det ser ofta dramatiskt ut, men är allra oftast inte allvarligt.
Krampanfallet brukar gå över på en eller ett par minuter, men kan ibland hålla på längre.
Efteråt blir barnet slappt i kroppen och mycket trött, men återhämtar sig oftast snabbt.
Även om krampanfallet bara håller på någon minut kan det kännas som en evighet. Det brukar vara en skrämmande upplevelse för den som är med, särskilt första gången.
Inträffar när barnet har en infektion och feber
Feberkramper inträffar oftast i början av en infektion, till exempel en vanlig förkylning. Vanligtvis uppstår krampanfallet när febern är över 38,5 grader, särskilt om febern stiger snabbt.
Efter vaccination
Ibland kan barn få feber som utlöser ett krampanfall efter vaccination mot mässling-påssjuka-röda hund. Men detta är väldigt ovanligt och ingen anledning att undvika vaccinationen.
När och var ska jag söka vård?
Du behöver inte söka vård om du tydligt känner igen krampen från tidigare tillfällen, barnet mår bra efteråt, och du känner dig trygg med vad du ska göra.
Kontakta envårdcentralvid följande symtom:
Barnet har haft feberkramper vid flera olika feberperioder.
Barnet bara har kramper i en arm, ett ben eller ena halvan av kroppen.
Febern har varit under 38,5 grader vid flera anfall.
Du behöver inte söka vård någon annanstans om det är stängt. Vänta tills mottagningen öppnar
Om det är bråttom
Ring genast 112 om något av följande händer:
Barnet har ett pågående krampanfall för första gången.
Barnet får kramper flera gånger under samma dygn.
Barnet har kramper i mer än fem minuter.
Barnet återfår inte medvetandet inom fem minuter.
Det är bra att skriva upp hur länge anfallet har pågått och precis hur det har sett ut.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Behandling
Gör så här vid en feberkramp:
Försök att behålla lugnet och ge trygghet till barnet genom att ha nära kroppskontakt. Var nära barnet.
Försök inte att stoppa krampanfallet. Du ska till exempel inte hålla hårt i armar och ben om barnet har kramper i dessa kroppsdelar. Du ska inte heller stoppa in något i barnets mun.
Se till att andningsvägarna är fria om barnet förlorar medvetandet och har ryckningar i kroppen.
Lossa kläder som sitter åt.
Lägg barnet på rygg under anfallet.
När anfallet är över kan det vara bra att lägga barneti stabilt sidoläge, så att hen kan andas lättare.
Barnet kan må bättre om febern sjunker
Att försöka sänka febern förhindrar inte feberkramper, och gör inte heller att själva krampanfallet bryts. Det tar för lång tid att få den effekten.
Men barnet kan må bättre om febern sjunker. Du kan till exempel ta av filtar och täcken, ta av barnet kläderna och öppna fönster.
Du kan också ge barnet febernedsättande läkemedel när du har möjlighet. De hinner inte ge effekt under själva anfallet.
Ibland kan barnet få kramplösande läkemedel
En del barn som tidigare har haft krampanfall och fått vård för det har fått kramplösande läkemedel utskrivet på recept. Oftast skrivs dessa läkemedel ut till barn som har risk att få långa anfall eller barn som bor långt från sjukvården. Har barnet sådana läkemedel kan du ge det om krampanfallen pågår i mer än fem minuter.
De flesta barn som har haft feberkramper har redan återhämtat sig när de träffar sjukvårdspersonal. Om krampanfallet fortfarande pågår får barnet kramplösande läkemedel.
På vårdmottagningen
Ibland får barn som har haft feberkramper läggas in på sjukhus för observation, framför allt om det är första gången det inträffar. Eftersom feberkramper kan vara en skrämmande upplevelse kan det kännas tryggt att få vara kvar på sjukhuset.
Undersökning och utredning
Oftast hittar inte läkaren någon annan orsak till krampanfallet än att barnet har en virusinfektion med feber. Därför brukar det oftast inte behövas några fortsatta undersökningar eller utredningar.
Ibland behövs en utredning
Det görs ofta en utredning om något eller flera av dessa symtom stämmer:
Barnet blir inte bättre efteråt, till exempel piggnar inte till eller blir inte riktigt medveten.
Anfallet håller på längre än fem minuter.
Barnet har flera anfall under samma feberperiod.
Barnet har haft feberkramper vid flera olika feberperioder.
Barnet är yngre än sex månader eller äldre än fem år.
Barnet har bara kramper i en arm, ett ben eller ena halvan av kroppen.
Febern har varit under 38,5 grader vid flera anfall.
Så går en utredning till
Hur utredningen går till beror på vilka frågor som behöver besvaras. En sådan fråga kan till exempel vara att ta reda på varför barnet har feber.
Ofta mäts barnets blodtryck och hen får lämna blodprov genom ett stick i fingret. Du och barnet får berätta hur barnet mår och vad som har hänt.
Ibland undersöks barnetshjärna med EEG. Barnet kan också undersökas med enmagnetkameraundersökning.
Vad är feberkramper och vad beror de på?
Det är inte helt klart varför barn får feberkramper, men det är vanligtvis inte tecken på något allvarligt. Feberkramper förekommer hos barn som är mellan sex månader och fem år, och är vanligast hos barn som är mellan 18 månader och tre år gamla. Ibland kan det förekomma hos både äldre och yngre barn än så, men det är ovanligt.
Att just små barn får krampanfall beror på en viss omognad av hjärnan.
De flesta barn som får feberkramper får det bara en gång men en del barn kan få det vid flera tillfällen.
Det finns en ärftlig risk för feberkramper, risken är högre om en förälder eller syskon har haft feberkramper.
Det är ovanligt att barn som har feberkramper får besvär av det i framtiden.
Påverka och delta i din vård
För att kunna vara aktiva i vården och ta beslut är det viktigt att du som vuxen och barnetförstår den informationni får av vårdpersonalen.
Det finns ingen åldersgräns för när ett barn kan ha inflytande över sin vård. Allabarn ska få vara delaktiga. Ju äldre barnet är, desto viktigare är det att hen får vara delaktig i sin vård.
Ni har möjlighet att fåtolkning till andra språkom någon av er inte pratar svenska. Ni har också möjlighet till tolkhjälp om någon av er till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Undersökning och utredning
Vad är feberkramper och vad beror de på?
Påverka och delta i din vård
Läs mer
Så fungerar nervsystemet
Nervsystemets uppgift är att ta emot och att förmedla signaler från och till kroppens olika sinnen och kroppsdelar. Det gör att kroppens olika delar kan samarbeta.
Feber hos barn
Feber är ett av kroppens sätt att försvara sig mot infektioner som orsakas av virus eller bakterier. Barn får lätt feber, men det behöver inte betyda att de är särskilt sjuka. Det viktiga är hur barnet mår i övrigt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.