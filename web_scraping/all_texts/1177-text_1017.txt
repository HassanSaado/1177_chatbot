Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Lagar och bestämmelser
Lagar i vården
Lagen om stöd och service till vissa funktionshindrade - LSS
Lagen om stöd och service till vissa funktionshindrade - LSS
Du som har en funktionsnedsättning har rätt att ansöka om stöd för att kunna leva ett så bra och självständigt liv som möjligt. Det är syftet med lagen om stöd och service till vissa funktionshindrade, LSS.
I rätten till ett gott och självständigt liv ingår till exempel att du ska ha möjlighet att arbeta, studera eller ha någon annan meningsfull sysselsättning. Du ska också kunna vara med i samhällslivet. Du ska till exempel kunna ta del av utbudet av kultur och fritidsaktiviteter på samma villkor som andra.
Kommunens ansvar
Det är framför allt kommunen som har ansvar för att LSS följs. Kommunen ska utreda dina behov och erbjuda det stöd och den service du behöver.
Du ska få vara delaktig i hur stödet utformas och när det genomförs. Du har rätt tilltolkningför att kunna förstå informationen om du behöver det.
Barn ska vara delaktiga
Om det är ett barn som behöver hjälp är det viktigt att barnet får information som hen förstår. Det ska vara möjligt för barnet att vara delaktigt och kunna uttrycka sina egna tankar och önskemål. De som bestämmer ska ta reda på vad barnets bästa är och ta hänsyn till det när de tar beslut om vilket stöd som behövs.
Tre grupper som omfattas av LSS
I LSS beskrivs vilka personer som omfattas av lagen. Du kan ansöka om stöd om du tillhör någon av följande grupper:
Du harintellektuell funktionsnedsättning,autism eller autismliknande tillstånd.
Du har betydande och bestående begåvningsmässig funktionsnedsättning efter en hjärnskada i vuxen ålder som har orsakats av våld eller kroppslig sjukdom.
Du har andra stora varaktiga fysiska eller psykiska funktionsnedsättningar som uppenbart inte beror på normalt åldrande. Det betyder att du har mycket svårt att på egen hand klara av vardagliga saker. Du kan till exempel ha svårt att klä på dig, laga mat, förflytta dig eller kommunicera med andra.
Tio olika typer av hjälp
LSS innehåller tio olika typer av hjälp för att ge stöd och service. De beskrivs i följande kapitel.
Rådgivning och personligt stöd
Av regionen kan du få stöd och rådgivning av till exempel en kurator, psykolog, dietist eller arbetsterapeut.
Vård för att behandla en sjukdom ingår däremot inte i LSS.
Personlig assistans
Du kan ansöka ompersonlig assistansfrån kommunen eller Försäkringskassan. Det kan du göra om du har en funktionsnedsättning som innebär att du behöver hjälp med det som kallas grundläggande behov. Det kan till exempel vara hjälp med din personliga hygien, att äta, att klä av och på dig eller kommunicera med andra.
Både vuxna och barn kan få personlig assistans.
Ledsagarservice
Du kan ansöka om ledsagarservice för att underlätta dina kontakter med andra och kunna delta i samhällslivet. Ledsagarservice gör det möjligt för dig att besöka vänner och delta i fritidsaktiviteter och kulturaktiviteter.
Kontaktperson
En kontaktperson kan vara som en kompis som du kan ha kontakt med och göra saker tillsammans med på din fritid. Kontaktpersonen kan ge dig möjlighet att träffa andra och göra saker som du själv vill, till exempel gå på bio.
Du ska få vara med och bestämma vem som ska vara din kontaktperson.
Avlösarservice i hemmet
Avlösarservice i hemmetinnebär att en annan person tillfälligt tar över omvårdnaden av ett barn eller en vuxen med funktionsnedsättning. På så sätt kan föräldrar, anhöriga eller andra närstående få tid för sig själva och göra saker utanför hemmet.
Korttidsvistelse utanför hemmet
Korttidsvistelse innebär att du bor någon annanstans än hemma under några dygn eller någon vecka per månad. Det kan till exempel vara hos en korttidsfamilj eller på ett sommarläger. På så sätt får du miljöombyte, avkoppling och möjlighet till personlig utveckling. Korttidsvistelse kallas också korttids.
För dig som är ung och fortfarande bor hemma kan det vara ett sätt att vara hemifrån och förbereda dig för att så småningom flytta till eget boende.
Korttidstillsyn för unga över tolv år som går i skolan
Går du i skolan och är över tolv år kan du ha rätt till korttidstillsyn. Det betyder att du är någon annanstans utanför hemmet en kortare period. Det kan till exempel vara före och efter skolans slut. Det kan också vara på lovdagar, studiedagar och sommarlovet.
Korttidstillsyn kan ordnas på olika sätt. Ibland går du kvar på ditt fritidshem. Du kan också vara med i en grupp med andra unga med funktionsnedsättning, till exempel på en fritidsgård.
Familjehem och bostad med särskild service för barn och unga
Du kan ha rätt till att bo i ett familjehem eller i en bostad med särskild service för barn och unga. Där finns stöd av personal dygnet runt. Det gäller om du har så stora behov av hjälp att du trots olika stöd inte kan bo hos dina föräldrar.
Bostad med särskild service för vuxna och annan särskilt anpassad bostad
Det finns tre olika former för boende där du som är vuxen kan få stöd.
Gruppbostad
En gruppbostad är en bostad som har lägenheter samlade runt ett gemensamt utrymme. Du har en egen lägenhet. I det gemensamma utrymmet kan du träffa andra som bor i gruppbostaden och personalen. Det finns personal dygnet runt. De stöttar dig för att du ska kunna vara så självständig som möjligt.
Servicebostad
Du som behöver visst stöd i boendet men klarar en del själv kan bo i en servicebostad. Du bor i en egen lägenhet. I samma område finns det fler lägenheter som tillhör servicebostaden. Det finns också gemensamma utrymmen där du kan umgås med personal och andra boende om du vill. Det finns personal dygnet runt som hjälper dig med det du inte klarar själv.
Anpassad bostad
Du kan få bo i en bostad som till viss del är anpassad efter dina behov. Den kallas för särskilt anpassad bostad. Då finns det ingen personal på plats. Men att bo i en särskilt anpassad bostad kan också kombineras med att du får andra stöd enligt LSS, till exempel personlig assistans.
Daglig verksamhet
Du ha rätt till daglig verksamhet om du har en funktionsnedsättning och är i yrkesverksam ålder men inte har ett arbete och inte heller studerar. Verksamheten ska anpassas efter dina behov och önskemål och ge dig en meningsfull sysselsättning. Det kan till exempel vara en praktikplats.
Daglig verksamhet kan också vara att delta i olika aktiviteter och sysslor på ett dagcenter eller på en arbetsplats.
Var ansöker du om LSS?
Regionen ansvarar oftast för rådgivning och annat personligt stöd, till exempel samtal hos kurator, psykolog, dietist eller arbetsterapeut. Kommunen ansvarar för övrigt stöd. Kommuner och regioner kan ha kommit överens om att dela upp ansvaret på annat sätt.
Du kan kontakta din kommun för att få veta vad som gäller där du bor.
Du ansöker själv om stöd
Du som har en funktionsnedsättning ansöker själv om stöd och service enligt LSS. Du som inte kan söka själv eller är under 15 år kan få hjälp av någon av följande:
vårdnadshavare
god man
förmyndare
förvaltare
framtidsfullmaktshavare
ditt juridiska ombud.
Din kommun har ansvaret för samordning
Behöver du stöd från både kommunen och regionen är det kommunen där du bor som har ansvaret för samordningen.
Om kommunen beslutar om du ska få stöd enligt LSS görs en bedömning av ditt behov av stöd. Bedömningen kan också visa att du redan får den hjälp du behöver. Dina önskemål ska ha stor betydelse i bedömningen.
Besluten ska vara skriftliga så att du kan överklaga om du inte är nöjd.
Individuell plan gör dig delaktig
I samband med att du beviljas stöd enligt LSS ska du erbjudas en så kallad individuell plan. Både kommunen och regionen kan erbjuda dig en plan. Om det finns två planer ska de samordnas om du godkänner det.
Syftet med planen är att du själv ska ha inflytande och överblick över det som planeras. Planen ska också underlätta samordningen mellan kommunen och dem som har ansvaret för olika typer av stöd.
Du kan när som helst själv begära att få en individuell plan. Det är kommunen som ansvarar för beslutet om ditt stöd enligt LSS som gör planen.
Planen görs i samråd med dig
De som beslutar om stöd ska göra den individuella planen i samråd med dig. Planen ska innehålla både beslutat och planerat stöd. Även stöd som ges av andra än kommunen eller regionen ska finnas med. Det kan till exempel vara stöd som du får av Försäkringskassan eller Arbetsförmedlingen.
Den individuella planen ska prövas igen minst en gång om året så att det stöd du får motsvarar de behov du har.
Vad kostar stödet?
Du betalar inget för den hjälp du får men kommunen får ta ut avgifter för bostad, fritidsaktiviteter och kulturella aktiviteter. Det gäller om följande stämmer in på dig:
Du har hel allmän ålderspension.
Du har hel sjukersättning.
Du har hel aktivitetsersättning
Du har annan inkomst av motsvarande storlek.
Det är kommunen som beslutar om vilka avgifter du får betala. Kommunen ska också se till att du får behålla tillräckligt med pengar för dina personliga behov.
Barn under 18 år
Kommunen har rätt att ta ut en ersättning av vårdnadshavare för att täcka kostnaderna för barns omvårdnad. Det gäller om du är under 18 år och bor i familjehem eller i bostad med särskild service för barn och unga.
Tystnadsplikt gäller
Den personal som ger dig stöd hartystnadsplikt. Det betyder att de inte får prata eller lämna ut uppgifter om dig. Sekretess är vad man kallar information som ska vara hemlig och som alltså inte ska lämnas ut, till exempel sådant som rör ditt stöd och hur du lever.
Brister ska rapporteras
Enligtlex Sarahhar personalen en skyldighet att rapportera om du utsätts för brister och missförhållanden. De kan vara olika typer av övergrepp, till exempel bestraffningar, kränkningar, slag eller att personalen är hårdhänt. Sådant ska rapporteras till den som ansvarar för verksamheten.
Den som ansvarar för verksamheten kan i sin tur anmäla missförhållandet till den myndighet som kan undersöka vad som hänt,Inspektionen för vård och omsorg, IVO.
Om du vill klaga
LSS är en så kallad rättighetslag. Det betyder att du kan begära omprövning eller överklaga om du inte är nöjd med ett beslut. En domstol kan ändra på vad till exempel kommunen har bestämt.
Begär att beslutet omprövas
Du börjar med att begära att kommunen eller regionen omprövar sitt beslut om stöd enligt LSS.
Kontakta i stället Försäkringskassan om du vill begära att beslutet om personlig assistans prövas igen. Försäkringskassan fattar beslut om assistansersättning enligt en annan lag. Den heter Socialförsäkringsbalken, SFB.
Förvaltningsrätten
Om du inte är nöjd med kommunens eller Förskringskassans beslutet kan du överklaga det till förvaltningsrätten, som är en domstol.
Förvaltningsrätten kan skicka tillbaka ärendet till kommunen, regionen eller Försäkringskassan om den kommer fram till att du har rätt till stöd.
Förvaltningsrätten avgör oftast bara om du har rätt till ett visst stöd eller inte. Den avgör inte i detalj hur stödet ska utformas.
Kammarrätten och Högsta förvaltningsdomstolen
Du kan överklaga förvaltningsrättens beslut till kammarrätten. Kammarrättens beslut kan du överklaga till Högsta förvaltningsdomstolen.
Mer på andra webbplatser
Lagen om stöd och service till vissa funktionshindrade
Försäkringskassan om stöd vid funktionsnedsättningar
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Kommunens ansvar
Rådgivning och personligt stöd
Personlig assistans
Ledsagarservice
Kontaktperson
Avlösarservice i hemmet
Korttidsvistelse utanför hemmet
Korttidstillsyn för unga över tolv år som går i skolan
Familjehem och bostad med särskild service för barn och unga
Bostad med särskild service för vuxna och annan särskilt anpassad bostad
Daglig verksamhet
Var ansöker du om LSS?
Vad kostar stödet?
Tystnadsplikt gäller
Brister ska rapporteras
Om du vill klaga
Mer på 1177.se
Samhällsstöd till barn med funktionsnedsättning
Barn med en eller flera funktionsnedsättningar har rätt till stöd från samhället. De flesta insatser måste du som vårdnadshavare söka själv.
Att få  hjälpmedel
Ditt hjälpmedel ska passa dig och dina behov. Här kan du läsa om hur det går till att få olika typer av hjälpmedel genom vården. Du kan också läsa om hur du köper ett hjälpmedel själv.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
Prata om tankar och känslor
När ett barn har en funktionsnedsättning är det viktigt för alla i familjen att prata om det. På webbplatsen Opratat kan du se filmer om vad man inte pratar om, och få tips på hur ni kan göra.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.