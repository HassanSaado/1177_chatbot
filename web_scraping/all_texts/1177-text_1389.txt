Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Mässling - svenska lättläst
Mässling
Mässling är en sjukdom som beror på ett virus. En del personer blir allvarligt sjuka. I Sverige är sjukdomen ovanlig eftersom vaccin mot mässling ingår i vaccinationsprogrammet för barn.
Du kan läsa en längre version av textenhär.
Symtom
När du har mässling är det vanligt att ha de här besvären:
Du har hosta.
Du har irriterade och röda ögon som är känsliga för ljus.
Du har hög feber.
Du får utslag
Efter några dagar får du utslag. Utslagen brukar först märkas i ansiktet och sedan sprida sig till resten av kroppen. Utslagen kan se olika ut på olika hudtyper.
På ljus hud brukar utslagen först vara ljusröda men mörknar efter några dagar. På mörk hud brukar utslagen vara mörkare redan från början. De kan ibland vara svåra att se.
Du kan vara sjuk länge
Det är vanligt att ha feber och vara sjuk i fem till sex dagar efter att du har fått utslagen. Sedan tar det oftast ytterligare en vecka innan du är bra. Det kan ta betydligt längre tid om du får en komplikation.
När och var ska jag söka vård?
Kontakta vården om du tror att du eller någon närstående har fått mässling.
Du kan kontakta någon av dessa mottagningar:
Envårdcentral.
Enbarnläkarmottagning.
Ring innan du åker
Mässling är mycket smittsamt.
Ring först om du tänker åka till en mottagning. Då kan personalen ta emot dig utan att andra riskerar att smittas.
Du kan få en tolk
Du kan få hjälp av en tolk om du inte pratar svenska.
Tala om att du behöver språktolk när du bokar ditt besök
Ring och få råd på telefonnummer 1177
Ring telefonnummer 1177 om du villha hjälpmed vad du ska göra. De som svarar är sjuksköterskor. De pratar svenska och engelska.
Ibland går det att få hjälp på andra språk. Ring 0046 771-11 77 00 om du har en telefon med ett utländskt nummer.
Komplikationer
Komplikationer är vanliga när man har mässling. Det kan till exempel vara öroninflammation,  bihåleinflammation eller lunginflammation.
Mässling kan också leda till en allvarlig inflammation i hjärnan, men det är ovanligt.
Hur smittar mässling?
Mässling smittar mycket lätt när den som är sjuk hostar eller nyser. Då sprids små droppar som innehåller virus genom luften. Viruset kan spridas till flera rum eller till och med i en hel trappuppgång.
Du kan bli smittad om du inte har haft mässling och inte är vaccinerad. Det tar cirka två veckor efter smittotillfället innan du blir sjuk. Som längst är du smittsam i fem dagar efter att utslagen har kommit.
Du kan inte bli smittad igen om du har haft mässling en gång.
Behandling
Det finns ingen behandling mot mässling. Läkemedel som sänker febern kan göra att det känns lite bättre.
Det brukar vara skönt att vila i ett svalt och mörkt rum. Oftast är det skönt att slippa starkt ljus eftersom ögonen kan vara irriterade.
En del kan behöva vård på sjukhus.
Du kan vaccinera dig mot mässling
Det finns vaccin mot mässling. Fråga på vårdcentralen.
Texten finns översatt – other languages
Texten finns översatt till följande språk:
English– engelska
Pусский– ryska
Українська– ukrainska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Komplikationer
Hur smittar mässling?
Behandling
Du kan vaccinera dig mot mässling
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.