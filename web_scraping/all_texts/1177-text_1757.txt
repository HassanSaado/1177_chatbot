Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Sår och blåmärken
Trycksår
Trycksår
Trycksår orsakas av att cirkulationen i ett område av huden har försämrats på grund av tryck. Ett trycksår kan komma snabbt, ibland bara på några timmar. Trycksår kan göra mycket ont.
Hur får man trycksår?
Cirkulationen i huden blir sämre när en del av huden utsätts för ett ihållande tryck. Personer som har lätt att röra sig känner obehag av den försämrade cirkulationen och byter då ställning. Det kan till exempel vara att sätta sig annorlunda på stolen eller lägga sig bekvämare i sängen.
Hos personer som har svårt att röra på sig finns en risk att trycket blir långvarigt. Cirkulationen blir då mer allvarligt påverkad. Det gör att hudens celler inte får den näring och syre som de behöver, och kan inte göra sig av med restprodukter. Då kan man få trycksår.
Symtom
Det första du märker när ett trycksår är på väg är att huden blir öm och röd, eller missfärgad. Ett trycksår kan göra mycket ont. Områden där ben ligger nära huden brukar vara värst utsatta. Om du är sängliggande kommer trycksår ofta på bakhuvudet, öronen, armbågarna, skinkorna eller hälarna.
Efter en tid kan huden bli avskavd och du kanske får sprickor och blåsor i huden. Om trycket finns kvar försvinner snart alla hudlager och såret kan bli djupt.
Ett trycksår kan bli infekterat. Det märker du genom att huden runt såret blir röd, varm och svullen. Då gör det mer ont och det kan bildas var i såret.
När och var ska jag söka vård?
Kontakta envårdcentralom du tror att du har trycksår. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Du kan förebygga trycksår
Risken för trycksår minskar om du undviker att ligga eller sitta länge i samma ställning. Du måste få hjälp att byta ställning eller vända dig i sängen om du inte själv kan röra dig. Specialmadrasser kan vara till stor hjälp.
Hälarna och skinkorna kan behöva avlastas från tryck med särskilda skydd.
Risken för trycksår minskar om du håller huden mjuk och smidig. Därför är det bra att smörja in huden med mjukgörande kräm.
Du kan också minska risken för trycksår om du håller huden ren och äter näringsrik mat.
Behandling
Det är viktigt att undvika fortsatt tryck mot det område där såret sitter.
Du kan behöva få hjälp av till exempel en distriktssköterska att sköta om trycksår. Du kan behövasmärtstillande läkemedelinnan såret läggs om.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur får man trycksår?
Symtom
När och var ska jag söka vård?
Du kan förebygga trycksår
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.