Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Röda hund
Röda hund
Röda hund är en smittsam virussjukdom. Sjukdomen är oftast lindrig, men om du får röda hund när du är gravid riskerar fostret att få allvarliga skador. I Sverige är sjukdomen ovanlig eftersom alla barn erbjuds vaccin.
Röda hund är däremot vanligare i många andra länder i världen. Du bör därför se över ditt och dina närståendes vaccinationsskydd om du ska resa utomlands.
Symtom
Det här är vanliga symtom om du har röda hund:
snuva
svullna lymfkörtlar, särskilt i nacken
feber
ledvärk.
Efter några dagar brukar rödaktiga utslag sprida sig på huden, först i ansiktet och sedan ner över armarna och benen.
Utslagen kan se olika ut på olika hudtyper. De syns ofta mer på ljusare hud än på mörkare hud.
När ska jag söka vård?
Kontakta envårdcentralom du tror att du har röda hund.
Kontakta enbarnmorskemottagningom du är gravid och tror att du har röda hund.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Ring alltid först
Ring till mottagningen först innan du åker in. Det gäller även för barn. För att undvika att smitta andra kan du bli visad direkt till ett undersökningsrum för att träffa en läkare.
Så smittar röda hund
Du kan bli smittad när någon som är sjuk hostar eller nyser så att droppar sprids i utandningsluften.
Ofta går det två till tre veckor från att du har smittats tills sjukdomen bryter ut.
Du som har varit sjuk i röda hund en gång kan inte få sjukdomen igen.
Vaccin mot röda hund
Vaccin mot röda hund ingår ivaccinationsprogrammet för barn. Därför vaccineras de allra flesta barn mot röda hund vid 18 månaders ålder.
Röda hund är idag mycket ovanligt i Sverige, men sjukdomen skulle snabbt kunna sprida sig igen om vi slutade med vaccinationerna.
Graviditet och röda hund
Om du är gravid och får röda hund finns det en stor risk för att fostret får allvarliga skador. Risken är som störst under graviditetens 16 första veckor. På barnmorskemottagningen får du lämna ett blodprov för att undersöka om du saknar skydd mot röda hund.
Du kan inte vaccinera dig när du är gravid eftersom vaccinet kan skada fostret. Du får i stället vaccinera dig efter förlossningen om det skulle behövas.
Behandling
Det finns ingen behandling mot röda hund, men sjukdomen går över av sig själv efter några dagar.
Läs mer på andra webbplatser
INFPREG - kunskapscentrum för infektioner under graviditet
Folkhälsomyndigheten - Röda hund
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När ska jag söka vård?
Så smittar röda hund
Vaccin mot röda hund
Graviditet och röda hund
Behandling
Läs mer på 1177.se
Utslag och hudförändringar hos barn – bildguide
Här kan du se bilder på utslag, prickar eller hudförändringar som barn kan få.
Vaccinationsprogram för barn
Alla barn i Sverige erbjuds och rekommenderas vaccination mot tolv sjukdomar. Barn vaccineras för att få ett bra skydd mot allvarliga sjukdomar. Barnavårdscentralen och elevhälsan informerar om när det är dags för barnet att få vaccinationerna.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.