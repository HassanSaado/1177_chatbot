Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Magsjuka - svenska lättläst
Magsjuka
Magsjuka är mycket vanligt och brukar gå över snabbt. Du kan må illa, kräkas och ha diarré. Det är viktigt att dricka mer än vanligt när du är magsjuk.
Texten handlar om magsjuka hos både barn och vuxna.
Här kan du läsa en längre version om magsjuka hos små barn.
Här kan du läsa en längre version om magsjuka hos äldre barn och vuxna.
Symtom
Så här kan du må om du är magsjuk:
Du mår illa.
Du kräks.
Du har diarré.
Du har ont i magen.
Du har feber.
Du har ont i kroppen.
Vad kan jag göra själv?
Drick mer än vanligt. Försök att dricka ofta, lite i taget.
Ett litet barn kan få dricka på en sked. Du kan prova isglass om barnet inte vill dricka.
Här kommer fler tips vid magsjuka:
Låt små barn amma eller få bröstmjölksersättning oftare än vanligt.
Drick vätskeersättning. Det är bra om du kräks eller har diarré.
När magsjukan är över går det att äta vanlig mat igen. Börja med små portioner.
Det finns läkemedel som kan stoppa diarrén tillfälligt. Det kan användas av vuxna.
När och var ska jag söka vård?
De flesta som blir magsjuka behöver inte söka vård. Besvären brukar gå över av sig själv.
Ring för att få råd
Ring telefonnummer 1177 om du vill ha hjälp med vad du ska göra. De som svarar är sjuksköterskor. De kan berätta för dig var du kan söka vård, om det behövs.
Sjuksköterskorna pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
När det är bråttom
Det är bråttom att kontakta en vårdcentral om något av det här stämmer:
Ett barn under sex månader får kräkningar och diarré.
Den som är magsjuk får inte i sig någon vätska alls.
Den som är magsjuk har blod i kräkningarna eller i bajset.
Den som är magsjuk har hög feber och frossa.
Den som är magsjuk har väldigt ont i magen. Det gör ont även efter personen har kräkts eller haft diarré.
En del vårdcentraler har öppet kvällar och helger.
Sök vård på en akutmottagning om vårdcentralen är stängd eller inte kan ta emot er.
Vad beror magsjuka på?
Magsjuka beror på virus eller bakterier. Vinterkräksjuka är en vanlig magsjuka. Den orsakas av ett virus.
Virus kan smitta om du är nära en person som är sjuk. Det kan också smitta genom mat och dryck som innehåller bakterien eller viruset.
Så kan du minska risken för magsjuka
Så här kan du minska risken för att du själv eller andra ska bli magsjuka:
Tvätta händerna ofta och noga. Använd flytande tvål.
Håll toaletten ren.
Håll skötbord eller annan plats där du byter blöjor ren.
Håll rent när du lagar mat. Använd olika knivar och skärbrädor för kött och grönsaker.
Ät mat som är ordentligt stekt eller kokt.
Undvik att laga mat till andra personer när du är magsjuk.
Behandling
De allra flesta behöver ingen behandling. En del som har svårt att få i sig vätska kan behöva få vård på sjukhus.
När magsjukan beror på bakterier kan du behöva få behandling med antibiotika.
Other languages
Texten finns översatt till följande språk:
لعربية– arabiska
English– engelska
Pусский– ryska
Soomaali– somaliska
українська– ukrainska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Vad beror magsjuka på?
Så kan du minska risken för magsjuka
Behandling
Other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.