Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Infektioner i hjärna och nerver
Hjärnhinneinflammation och hjärninflammation
Hjärnhinneinflammation och hjärninflammation
Hjärnhinneinflammation och hjärninflammation är två likartade sjukdomar som oftast orsakas av ett virus. Det är vanligt att bli bra igen utan behandling. Men inflammationer i hjärnan kan vara mycket allvarliga. Sök därför genast vård om du eller någon i din närhet har symtom på hjärnhinneinflammation eller hjärninflammation.
I hålrummet mellan huvudets skallben ochhjärnanfinns de så kallade hjärnhinnorna. De blir inflammerade om du får hjärnhinneinflammation, som också kallas meningit.
Hjärninflammation gör att själva hjärnvävnaden blir inflammerad. Sjukdomen som också kallas encefalit kan även göra att hjärnhinnorna blir inflammerade.
Symtom på hjärnhinneinflammation
Det här är några vanliga symtom:
du får ont i huvudet
du blir illamående
du får feber
du blir känslig för ljud och ljus
du blir så stel i nacken att du inte kan röra hakan mot bröstet.
Huvudvärken brukar komma snabbt. Den kan också kännas annorlunda och kraftigare än hur det vanligtvis känns när du har ont i huvudet.
Virus och bakterier ger samma symtom
De vanligaste symtomen på hjärnhinneinflammation är samma oavsett om sjukdomen är orsakad av virus eller bakterier. Skillnaden är att hjärnhinneinflammation orsakad av bakterier brukar ge mycket kraftigare symtom. Du kan också få röda eller rödlila utslag om bakterier är orsaken.
Vanligt att du blir sjuk i två omgångar
Virus är den vanligaste orsaken till hjärnhinneinflammation. Oftast handlar det om ett virus som kallas enterovirus. Det är vanligt att du blir sjuk i två omgångar om du smittas av enterovirus.
I den första omgången kan du till exempel få följande symtom:
du får ont i halsen
du får ont i musklerna
du blir illamående
du får ont i magen och diarré.
En eller ett par veckor kommer den andra omgången då du får hjärnhinneinflammation. Då brukar febern och huvudvärken försvinna inom sju till tio dagar. Du kan ha svårt med koncentrationen i någon vecka efter det.
Bakterier kan göra dig allvarlig sjuk snabbt
När bakterier är orsaken blir du ofta allvarligt sjuk snabbt och sedan ännu mer sjuk inom några dygn.
Symtomen kan vara mindre tydliga hos barn och äldre
Barn som är yngre än tre månader får inte alltid hög feber vid hjärnhinneinflammation. Det gäller oavsett om sjukdomen orsakas av virus eller bakterier. Ett barn kan i stället ha gråblek hud och gny eller gnälla. Barnet kan även suga sämre när hen ammas eller matas.
Symtomen kan även vara mindre tydliga för personer över 70 år och alla som har nedsatt immunsystem.
Symtom på hjärninflammation
Vid hjärninflammation är det vanligt med samma symtom som vid hjärnhinneinflammation. Det är också vanligt att få störningar av hjärnans funktion som ger följande symtom:
du blir förvirrad
ditt tal påverkas
du får kramper
du får försämrad styrka och känsel.
Du kan även bli omtöcknad eller tappa medvetandet om du är mycket sjuk.
Sjukdomen kan komma som en komplikation efter andra virussjukdomar somluftrörskatarr,vattkopporellerherpes.
När och var ska jag söka vård?
Kontakta genast envårdcentralellerjouröppen mottagningom du tror att du eller någon i din närhet har en hjärnhinneinflammation eller hjärninflammation. Om det är stängt, sök vård på en akutmottagning.
Om det är bråttom
Ring genast 112 om något av det här stämmer:
du eller någon i din närhet får krampanfall
du eller någon i din närhet blir medvetslös eller är förvirrad.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Läkaren gör enkroppsundersökningoch lyssnar bland annat på hjärtat, känner om nacken är stel och tittar efter blödningar i huden.
Läkaren kan också försöka böja upp ditt huvud mot bröstet när du ligger på rygg. Då kan du känna att det tar emot och gör ont. Det är vanligt att du inte kan sätta hakan mot bröstet om du sitter med raka ben i sängen.
Vanligtvis får du också lämnablodprover.
Ryggvätskeprov visar om du har sjukdomen
För att ta reda på om du har hjärnhinneinflammation eller hjärninflammation får du lämna ettryggvätskeprov, som också kallas lumbalpunktion. Vätskan som finns i ryggmärgens och hjärnans hålrum analyseras för att se om sjukdomen beror på virus eller bakterier.
Behandling
Du kan inte få behandling mot hjärnhinneinflammation och hjärninflammation som orsakats av virus eftersom det inte finns läkemedel som hjälper mot det.
Ett undantag är om sjukdomen orsakas av virus från herpes eller vattkoppor. Då kan du få behandling med virushämmande läkemedel.
Antibiotika direkt i blodet om bakterier är orsaken
Inflammationer i hjärnan som beror på bakterier behöver behandlas så snabbt som möjligt för att minska risken för bestående besvär. Du läggs då in på sjukhus och får behandling medantibiotikaantingen genomdroppeller med sprutor.
Vid hjärnhinneinflammation eller hjärninflammation på grund av borrelia får vuxna och barn över åtta år antibiotika i tablettform. Barn under åtta år får antibiotika direkt i blodet .
Vila och lindra huvudvärken
Vid hjärnhinneinflammation och hjärninflammation kan huvudvärken vara kraftig. Då kan det vara skönt att ligga och vila i ett mörkt och tyst rum.
Du kan användasmärtstillandeläkemedel som innehåller paracetamolför att sänka febern och lindra huvudvärken.
Komplikationer och följdsjukdomar
De flesta som får hjärnhinneinflammation eller hjärninflammation som beror på virus blir helt bra igen. Men ibland kan sjukdomen ge följdsjukdomar somnedsatt hörsel,epilepsioch andra besvär som har med nervsystemet att göra.
Hjärnhinneinflammation som är orsakad av bakterier kan ibland leda till att en person avlider.
Vad beror sjukdomarna på?
Den vanligaste orsaken till inflammationer i hjärnan är att du får en infektion i kroppen som beror på virus eller bakterier. Ofta handlar det om smittämnen som förs över från person till person
När virus är orsaken
Det är vanligast att en inflammation i hjärnan orsakas av virus, till exempelTBEsom överförs genomfästingbett. Du kanvaccineradigmot sjukdomen.
Endast ett fåtal av de som smittas med enterovirus får hjärnhinneinflammation eller hjärninflammation.
Det herpesvirus som är den vanligaste orsaken tillherpes i underlivetkan även orsaka inflammationer i hjärnan, ibland upprepade gånger.
Hjärnhinneinflammation och hjärninflammation kan också orsakas avpåssjukaochmässling, men det är ovanligt. Vaccin mot båda sjukdomarna ingår idet allmännavaccinationsprogrammetför barn.
När bakterier är orsaken
Inflammationer i hjärnan som orsakas av bakterier är ovanliga, men kan vara mycket allvarliga.
När inflammationer i hjärnan beror på bakterier ärborreliaden vanligaste orsaken. Borrelia smittar bland annat genomfästingbett. Dessa bakterier gör dig inte lika allvarligt sjuk som när andra bakterier är orsaken. Men det kan ta lång tid att bli helt bra igen.
Ovanliga bakterier och virus kan göra dig allvarligt sjuk
Hjärnhinneinflammation kan också orsakas av pneumokockbakterier eller meningokockbakterier. Det är mycket ovanligt, men sjukdomen blir då mycket allvarligare. Hjärnhinneinflammation som beror på meningokockbakterier kallas också förepidemisk hjärnhinneinflammation. Du kanvaccinera digmot sjukdomen.
Japanskhjärninflammationär en virussjukdom som finns i Sydostasien och stora delar av östra Asien. Sjukdomen kallas också japansk encefalit och sprids av myggor. Sjukdomen är ovanlig, men kan vara allvarlig och till och med livshotande. Du kanvaccineradigmot japansk hjärninflammation.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Barn ska vara delaktiga
Det finns ingen åldersgräns när ett barn får vara med och bestämma i en vårdsituation. Barnets rätt att bestämma själv hänger ihop med barnets mognad. Ju äldre barnet är desto viktigare är det att hen får varadelaktig i sin vård, att hen själv deltar i diskussioner och beslut om behandlingen. Det blir särskilt viktigt under tonåren.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på hjärnhinneinflammation
Symtom på hjärninflammation
När och var ska jag söka vård?
Undersökningar och utredningar
Behandling
Komplikationer och följdsjukdomar
Vad beror sjukdomarna på?
Påverka och delta i din vård
Läs mer på 1177.se
Infektion och inflammation
Vad är en infektion och vad är en inflammation? Det kan du läsa om här.
TBE - fästingburen hjärninflammation
TBE är en virussjukdom som sprids av fästingar. De flesta som smittas får lindriga besvär och blir friska efter några dagar, men upp till en tredjedel får en inflammation i hjärnan eller hjärnhinnorna. Det finns vaccin mot TBE.
Epidemisk hjärnhinneinflammation
Epidemisk hjärnhinneinflammation är en bakteriesjukdom. Den finns i hela världen, men är vanligast i västra och centrala Afrika söder om Sahara. Sjukdomen är ovanlig men livshotande och kan dessutom ge bestående besvär.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.