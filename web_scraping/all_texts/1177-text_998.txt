Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Råd om läkemedel
Resa med läkemedel
Resa med läkemedel
Det är bra att veta vilka regler som gäller om du bor i Sverige och behöver ta med läkemedel när du ska resa utomlands. Detsamma gäller om du kommer till Sverige med läkemedel som du har köpt utomlands.
Det är bra att förbereda sig i god tid före resan. Det gäller särskilt om du reser med läkemedel som är klassade som narkotika eller som dopning.
Du ska kunna visa att läkemedlen är dina
Du måste alltid kunna visa att ett receptbelagt läkemedel är för eget bruk och för att behandla din sjukdom. Det kan du göra genom att ha med dig en lista på dina recept eller ett läkarintyg, gärna på engelska. Du kan också visa att läkemedlet är ditt genom att det har en apoteksetikett med ditt namn på. Du kan få en lista på dina recept utskriven på ett apotek.
Du kan ha flytande läkemedel i handbagaget när du ska flyga, till exempel insulin. Läs mer påTransportstyrelsens webbplatsom vad du ska tänka på när du flyger med flytande läkemedel.
Resa från Sverige med läkemedel
Reglerna för att resa med olika typer av läkemedel skiljer sig åt mellan länder, även inom EU. Till exempel kan mängden läkemedel som du får ta med dig vara olika. Kraven på intyg kan också skilja sig åt.
Kontakta landets ambassad i Sverige för att få reda på vad som gäller i det land som du ska besöka. Regeringskansliet har en så kalladdiplomatlistasom innehåller kontaktuppgifter till ambassader i Sverige.
Läs mer om att resa med läkemedel påLäkemedelverkets webbplatsoch påTullverkets webbplats.
Resa från Sverige med narkotikaklassade läkemedel
Många länder har särskilda regler för narkotikaklassade läkemedel. Exempel på sådana läkemedel är vissa smärtstillande läkemedel, vissa sömnmedel och vissa läkemedel som används vid ADHD.
Du behöver ett så kallat Schengenintyg om du reser med narkotikaklassade läkemedel till ett land inom Schengen. På EU:s officiella webbplats kan du läsa omvilka länder som ingår i Schengen.
Du kan få ett Schengenintyg utskrivet på ett apotek. Med intyget får du ta med ett narkotikaklassat läkemedel för högst 30 dagars användning. Det behövs ett intyg per narkotikaklassat läkemedel.
Läs mer omSchengenintygetpå Läkemedelsverkets webbplats.
Om du ska resa till ett land utanför Schengen behöver du ta reda på vad som gäller för det landet. Det gör du genom att kontakta landets ambassad i Sverige. Tänk på att en del länder som ingår i EU inte ingår i Schengen.
Resa från Sverige med dopningsklassat läkemedel
Varje land har egna bestämmelser för hur mycket dopningsklassat läkemedel du får ta in. Kontakta landets ambassad i Sverige för att ta reda på vad som gäller för det land som du ska resa till.
Med dopningsklassat läkemedel menas följande:
syntetiska anabola steroider
testosteron och testosteron-liknande ämnen
tillväxthormon
kemiska substanser som ökar produktion och frigörelse av testosteron och testosteron-liknande ämnen eller av tillväxthormon.
Resa till Sverige med läkemedel
Det finns olika regler för hur mycket läkemedel du får ta med dig till Sverige, beroende på om du reser från ett land inom eller utanför det Europeiska ekonomiska samarbetsområdet, EES. I EES ingår EU-länderna, samt Island, Lichtenstein och Norge.
Du får ta med dig läkemedel för ett års användning om du reser från ett land inom EES.
Du får ta med dig läkemedel för tre månaders användning om du reser från ett land utanför EES.
Resa till Sverige med narkotikaklassade läkemedel
Hur mycket narkotikaklassade läkemedel som du får ta med dig från utlandet beror på vilkennarkotikaförteckningläkemedlet tillhör, vilket land du reser från och om du är bosatt i Sverige.
Du kan använda Läkemedelsverkets söktjänstLäkemedelsfaktaför att ta reda på om ett läkemedel klassas som narkotika, och då vilken förteckning läkemedlet tillhör. Du kan antingen söka på läkemedlets namn eller på det verksamma ämnet. Du kan också fråga på ett apotek.
Följande gäller om du är bosatt i Sverige och reser med narkotikaklassade läkemedel till Sverige från ett annat land inom Schengen:
Du får ta med dig läkemedel för högst fem dygns användning om läkemedlet tillhör förteckning II och III.
Du får ta med dig läkemedel för högst tre veckors användning om läkemedlet tillhör förteckning IV eller V.
Du som är bosatt i ett annat land inom Schengen får ta med dig narkotikaklassade läkemedel så att läkemedlen räcker för din vistelse i Sverige. Du får ta med dig för högst 30 dygns användning, även om du ska stanna längre. Vissa läkemedel behöver också ha ett Schengenintyg.
Följande gäller om du är bosatt i Sverige och reser med narkotikaklassade läkemedel till Sverige från ett land utanför Schengen:
Du får ta med dig läkemedel för högst fem dygns användning om läkemedlet tillhör förteckning II och III.
Du får ta med dig läkemedel för högst tre veckors användning om läkemedlet tillhör förteckning IV eller V.
Samma regler gäller alltså för dig som är bosatt i Sverige, oavsett om du reser från ett land inom Schengen eller utanför Schengen.
Du som är bosatt utanför Schengen får ta med högst 90 dygns användning av narkotikaklassade läkemedel som tillhör förteckning IV och V. Läs påLäkemedelverkets webbplatshur du ska göra om du behöver mer läkemedel än vad som anges här.
Resa till Sverige med dopningsklassade läkemedel
Du får ta med dopningsklassat läkemedel för 14 dygns användning.
Mer på andra webbplatser
E-hälsomyndigheten – Läkemedelskollen
Läkemedelsverket – Läkemedelsupplysningen
Tullverket – resa med läkemedel
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Du ska kunna visa att läkemedlen är dina
Resa från Sverige med läkemedel
Resa till Sverige med läkemedel
Mer på 1177.se
Vård utomlands
Om du blir sjuk och behöver vård i ett land utanför Sverige gäller olika regler beroende på vilket land du är i och hur snabbt du behöver få vård.
ICE – nödnummer till närstående i mobilen
Sjukvårdspersonal kan snabbt behöva komma i kontakt med dina närstående, till exempel vid olyckor eller om du hastigt blir sjuk. Spara därför telefonnummer till närstående i mobilen och döp kontakterna till ICE.
Reseapotek
Vad du tar med dig i ett reseapotek kan variera beroende på vilket land du reser till och hur lång tid du är borta.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.