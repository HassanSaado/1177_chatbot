Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Om graviditeten
Graviditeten vecka för vecka
Gravid i vecka 35
Gravid i vecka 35
(från 34 hela veckor + 0 dagar till 34 hela veckor + 6 dagar)
Fostret väger ungefär 2,4 kilo. Det har blivit knappt 47 centimeter långt. De flesta ligger nu med huvudet neråt. Fostret gör andningsrörelser så att det kommer fostervatten i lungorna. Fostret sväljer också fostervatten. Det hjälper till att utveckla lungorna och matsmältningen.
Fostret har lagt på sig mer fett. Huden är tjockare, mindre genomskinlig och slätare. Det ulliga hår som tidigare funnits på kroppen är borta. Huden är i stället täckt av rikligt med skyddande fosterfett. Huden kan se vit och kletig ut av allt fett, om barnet skulle födas nu.
En del gravida kan få ont över revbenen. Det kan bero på att livmodern är så stor att den når till revbenen. Det kan kännas bra att sträcka på sig.
Så här långt in i graviditeten brukar ledbanden och musklerna i korsryggen mjukas upp. Det kan göra så att du får ont i ryggen. Barnet trycker på överallt. Det kan vara svårt att andas, sitta, stå och sova.
Kroppen börjar förbereda sig för förlossning. Det är vanligt att få lättareförvärkar,som mensvärk ungefär.
Förbered dig inför förlossningen
Många vill vara med och planera inför förlossningen. Det är vanligt att skriva en plan. En förlossningsplan är ett brev från dig till vårdpersonalen. I brevet skriver du ner vad som är viktigt för dig vid förlossningen.
Så kan du skriva
Tvillingar föds ofta tidigt
Det är vanligt att tvillingar föds tidigare än det beräknade förlossningsdatumet. Ungefär hälften föds vaginalt och hälften föds med kejsarsnitt.Läs mer om att föda tvillingar
När barnet ligger med stjärten neråt
Barnet kan lägga sig med stjärten neråt. Det kallas sätesbjudning eller att barnet ligger i säte. Ibland går det att vända på barnet. Vändningsförsöket brukar göras på en förlossningsavdelning.
Läs mer om vändningsförsök och sätesbjudning
Så klarar du smärtan under förlossningen
Det finns olika slags smärtlindring som kan hjälpa under en förlossning. Lustgas, sterila kvaddlar och massage är några exempel.
Läs mer om smärta och lindring
Läs mer
Gravid i vecka 34
Gravid i vecka 36
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.