Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Smärtlindring under förlossningen
Värme som smärtlindring vid förlossning
Värme som smärtlindring vid förlossning
En varm dusch eller ett varmt bad kan lindra smärtan under en förlossning. En varm vetekudde kan också hjälpa. Värme och vatten kan sätta igång kroppens egen smärtlindring. Det hjälper också till att slappna av.
Här kan du läsa mer omsmärta under förlossningen.
Så gör du för att lindra smärta
Rikta duschens varma vattenstrålar mot nedre delen av magen och ryggen. Det kan vara avslappnande och har en smärtlindrande effekt.
Ett varmt bad kan kännas avslappnande och dämpa smärtan.
Det kan också kännas skönt att lägga en vetekudde mot magen eller ryggen, eller där du tycker att det gör mest ont.
En vetekudde är en slags tygpåse som är fylld med hela vetekorn. När kudden värms blir kornen varma och de håller värmen en stund. Vetekuddar finns att köpa på apotek eller i andra affärer. Det går också att sy egna.
På förlossningsavdelningen brukar det finns värmekuddar och varma handdukar som kan hjälpa att lindra smärtan.
Hur fungerar smärtlindringen?
Värme gör så att kroppen slappnar av. Det frigörs smärtlindrande hormoner som kallas endorfiner. Värmen ökar också blodflödet i kroppen. I blodet finns det syre. När det kommer syre ut i kroppen gör det mindre ont.
I ett bad kan även känslan av tyngdlöshet göra det lättare att hantera smärtan.
Det kan kännas skönt att rikta duschens strålar mot ställena där det gör ont. Hjärnan har svårt att ta emot många signaler på en gång. Signalerna om smärta blir mindre tydliga om du samtidigt får vattenstrålar på samma ställe.På samma sätt kan det göra mindre ont om du håller en varm vetekudde mot kroppen.
Vilken annan smärtlindring kan jag kombinera med?
Värme kan användas som enda smärtlindring eller kombineras med andra metoder.
När under förlossningen passar smärtlindringen bäst?
Dusch, bad och värme kan lindra smärtan under hela förlossningen. Men det är vanligast att det används i början av förlossningen och under öppningsskedet. Det är en bra metod att använda redan hemma.
Det är inte säkert att det finns badkar på förlossningsavdelningen, men det brukar finnas tillgång till dusch.
Att bada under själva utdrivningsskedet är ovanligt. Det kräver i så fall extra planering.
Att duscha går oftast bra även under senare delen av förlossningen.
Hur länge verkar smärtlindringen?
Smärtlindringen håller i sig så länge du badar, duschar, eller använder värmen.
Fungerar bra vid eftervärkar
Värme och vatten är även en bra smärtlindringsmetod efter förlossningen, om du har eftervärkar.Avstå från att bada så länge du har de blodiga flytningarna som kallas avslag. Det är för att minska risken förinfektion. Duscha går bra.
Fördelar med värme som smärtlindring
Det finns många fördelar med att använda värme som smärtlindringsmetod.
Metoden är enkel och påverkar inte barnet eller värkarbetet på negativt sätt.
Nackdelar och biverkningar
Det kan vara svårt att känna hur varm vetekudden är om du samtidigt harryggbedövning. Då kan du få brännskador på huden om det är för varmt. Prata med barnmorskan eller en närstående som är med om du behöver hjälp att kunna känna värmen ordentligt.
Mycket värme kan göra att du får vätskeförlust eller blodtrycksfall. Därför är det viktigt att du dricker tillräckligt. Ta en paus från värmen om du känner dig för varm, yr eller inte mår bra.
Ibland kan ett varmt bad göra att du som föder får förhöjd kroppstemperatur. Då kan barnets puls öka. Men det går över.
När är behandlingen olämplig?
Undvik att bada innan du kommer till förlossningsavdelningen om vattnet har gått.
Det går inte att duscha eller bada om du har en slang för ryggbedövning i ryggen.
Det kan vara svårt att bada eller duscha om barnets hjärtljud av någon anledning behöver övervakas ofta.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så gör du för att lindra smärta
Hur fungerar smärtlindringen?
Vilken annan smärtlindring kan jag kombinera med?
När under förlossningen passar smärtlindringen bäst?
Hur länge verkar smärtlindringen?
Fungerar bra vid eftervärkar
Fördelar med värme som smärtlindring
Nackdelar och biverkningar
När är behandlingen olämplig?
Påverka och delta i din vård
Läs mer på 1177.se
Smärtlindring under förlossningen
Här kan du läsa mer om olika metoder för smärtlindring under förlossningen.
Bäckenbottenbedövning, PDB
Bäckenbottenbedövning kan användas mot slutet av förlossningen. Den bedövar bäckenbotten när barnet ska födas fram. Den passar också bra om du behöver sys efter förlossningen, eller om förlossningen behöver avslutas med sugklocka.
Livmoderhalsbedövning, PCB
Livmoderhalsbedövning ges med en spruta med läkemedel som bedövar livmoderhalsen. Bedövningen blockerar nerver som skickar signaler vid smärta. Den passar bra när förlossningen går snabbt, innan det är dags att krysta.
Lustgas som smärtlindring vid förlossning
Lustgas är ett läkemedel som du andas in genom en mask. Gasen påverkar hjärnan så att du slappnar av och inte upplever smärtan lika starkt. Det är mycket vanligt att använda lustgas under en förlossning. Det varierar från person till person hur mycket man tycker att metoden hjälper.
Massage som smärtlindring vid förlossning
Att få massage under förlossningen kan hjälpa dig att hantera smärtan. Massagen kan göra så att du slappnar av. Vid massage frigörs det hormoner i kroppen. Hormonerna lugnar och minskar känsligheten för smärta.
Sterila kvaddlar
Sterila kvaddlar är sprutor med sterilt vatten som du får i huden. Metoden kan användas som smärtlindring under förlossning. Kvaddlarna sätter igång kroppens egen smärtlindring. De tar också uppmärksamheten från förlossningssmärtan.
Ryggbedövning
Vid en ryggbedövning sprutar läkaren ett bedövande läkemedel in i ryggen. Du kan få en ryggbedövning om du ska opereras i nedre delen av kroppen eller om du ska föda barn. Antingen får du behandlingen som smärtlindring eller som en helbedövning. Ditt medvetande påverkas inte av ryggbedövningen. Du kan alltså vara vaken och klar i huvudet.
Tens
Tens, transkutan elektrisk nervstimulering, är en smärtlindringsmetod som stimulerar nerverna.
Förlossningsrädsla
Många känner oro inför en förlossning. Du som är gravid kanske är rädd för att förlora kontrollen, för smärtan eller för att barnet eller du själv ska skadas. En del är så rädda för förlossningen att det påverkar hela tillvaron. Det blir lättare att hantera rädslan om du funderar ut mer exakt vad du är rädd för.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.