Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Pung och testiklar
Bitestikelinflammation
Bitestikelinflammation
Du behöver få behandling snabbt om du har bitestikelinflammation. Oftast räcker det att du får behandling med antibiotika.
Det är ovanligt, men att det gör ont i pungen kan bero på att testikeln har vridit sig.Testikelvridningär vanligare hos yngre personer än hos vuxna.
Symtom
Det är vanligt att du har eller fler av följande symtom om du har bitestikelinflammation:
Ena halvan av pungen svullnar och gör ont.
Du känner dig ordentligt sjuk.
Du fårfeber.
Du behöver kissa oftare än vanligt
Du kan känna att det svider när du kissar
Du kan vara öm mellan penisen och ändtarmsöppningen.
Vad kan jag göra själv?
Du kan skydda dig mot bitestikelinflammation genom att användakondomvid samlag.
När ska jag söka vård?
Kontakta envårdcentralom du får en svullnad eller ömhet i pungen som kommer gradvis, eller om du har andra symtom på bitestikelinflammation. Många mottagningar kan du kontakta genom attlogga in.
Om det är bråttom
Sök vård direkt på en akutmottagning om du plötsligt får mycket ont i pungen och det inte går över inom några minuter. Det kan i så fall vara symtom påtestikelvridning.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Undersökningar och utredningar
Läkaren undersöker om ömheten och svullnaden sitter i testiklarna eller bitestiklarna. Det gör hen genom att känna på pungen.
Prov för att utesluta andra sjukdomar
Du får oftast lämna prov som ger svar på om du hargonorré,klamydiaellerurinvägsinfektion. Det är sjukdomar som kan leda till testikelinflammation.
En del prov ger svar direkt, medan andra prover kan behöva skickas till ett laboratorium. Du brukar få svar från läkaren inom en vecka.
Blodprov för att mäta snabbsänkan
Du kan också få lämna ettblodprov för att mäta CRP-värdet. Det provet kallas även snabbsänka. Provet visar om du har en inflammation. Provsvaret brukar ta några minuter.
Du kan behöva göra ett ultraljud
Du kan behöva bli undersökt medultraljud, till exempel om läkaren har svårt att avgöra om värken beror på en inflammation i bitestikeln, eller på något annat.
Du får då enremisstill en röntgenläkare.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Behandling
Bitestikelinflammation orsakas nästan alltid av bakterier och behandlas medantibiotika. Du kan också fåsmärtstillande läkemedel.
Oftast får du ta antibiotika i två till tre veckor. De flesta brukar må bättre efter tre dygn. Men det är viktigt att inte sluta ta antibiotika, även om symtomen försvinner.
Det kan hända att du blir väldigt sjuk om inflammationen har börjat med en urinvägsinfektion. Då kan du till en början behöva sjukhusvård under några dagar och få antibiotika direkt i blodet.
Återbesök efter ett par veckor
Du får komma på återbesök efter ett par veckor. Då undersöker läkaren att inflammationen har läkt som den ska. Ofta är pungen då mindre svullen och då behöver du inte komma tillbaka för fler undersökningar.
Ibland kan bitestikeln vara lite svullen och öm en lång tid efter inflammationen. Du kan köpareceptfria läkemedel mot smärtapå apoteket. Prata med din läkare om receptfria läkemedel inte hjälper.
Du kan även pröva att använda suspensoar, det kan hjälpa om pungen värker och tynger.
Vad händer i kroppen?
Bitestikelinflammation är en inflammation i ena eller båda bitestiklarna. Bitestiklarna sitter ovanpå testiklarna i pungen. Testiklarna producerar spermier, som sedan mognar i bitestiklarna. En inflammation i en bitestikel beror oftast på att bakterier från urinvägarna har spridit sig.
Vanliga orsaker som leder till bitestikelinflammation är:
urinvägsinfektion
klamydia.
Ovanliga orsaker som leder till bitestikelinflammation är:
gonorré
TBC
svamp
virus.
Ju äldre du är desto större är sannolikheten att inflammationen beror på urinvägsinfektion. Det beror på att det är vanligt att prostata blir förstorad. Då kan du få svårt att tömma urinblåsan helt när du kissar. När urinblåsan inte töms helt, kan det bildas bakterier i urinen som är kvar.
Ju yngre du är desto vanligare är det att inflammationen beror på könssjukdomenklamydia, som spridits från urinröret till bitestikeln.
Beställ klamydiatest på nätet
Eftersom du kan ha klamydia utan att ha några symtom, är det alltid bra att testa dig om du misstänker eller oroar dig för att ha blivit fått sjukdomen. I de flesta regioner kan du beställa ettklamydiatest på nätet.
Biverkningar och följdsjukdomar
Bitestikelinflammation leder sällan till några komplikationer om du får behandling i tid.
Bitestikelinflammation som inte behandlas kan göra så att du får entestikelinflammation. Det kan i sin tur leda till att du blir steril om du inte får behandling.
Mer på 1177.se
Infektion och inflammation
Mannens inre könsorgan
Läs mer på andra webbplatser
UMO - Penisen och pungen
UMO - startsida
UMO - Om könssjukdomar
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När ska jag söka vård?
Undersökningar och utredningar
Påverka och delta i din vård
Behandling
Vad händer i kroppen?
Biverkningar och följdsjukdomar
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.