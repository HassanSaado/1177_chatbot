Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Vanliga besvär vid amning - ukrainska
Поширені проблеми при грудному вигодовуванні
На початку грудного вигодовування часто виникає дискомфорт у грудях. Зазвичай це проходить через деякий час. Але у деяких випадках потрібна медична допомога.
Ви можете отримати допомогу у питаннях вигодовування. У перший тиждень після пологів ви можете звертатися до післяпологового відділення (ВВ).
Ви також можете звернутися до відділення дитячої консультації (BVC) або до жіночої консультації (barnmorskemottagning). У деяких населених пунктах є спеціальні відділення грудного вигодовування (amningsmottagningar).
Груди напружені, спостерігається підтікання
Напруженість і підтікання, особливо протягом першого часу, — це розповсюджені явища.Також може вироблятись більше молока, ніж дитина в змозі з’їсти.
Натисніть на сосок
Щоб зупинити молоко, можна натиснути на сосок. Також існують спеціальні лактаційні прокладки, призначенні для вбирання молока, які можна вкладати в бюстгальтер.
Якщо у вас занадто багато молока, можна зціджувати трохи перед тим, як годувати дитину. Час від часу робіть перерву і давайте молоку вільно стікати.
Лактостаз
Через надходження молока може спостерігатись сильне нагрубання грудей. Зазвичай це триває три-чотири дні після пологів. Також може підвищитись температура тіла.
Це називається лактостазом і зазвичай проходить через кілька днів.
Як полегшити неприємні відчуття
Годуйте дитину якомога частіше.
Може бути приємно прикласти до грудей теплий або холодний компрес.
Біль при годуванні
Часто буває, що на початку грудного вигодовування боляче, коли дитинна смокче груди. Соски чутливі і не звичні до такого навантаження. Зазвичай це проходить.
Також може бути боляче, якщо дитина захоплює занадто малу область соска.
Знеболюючі засоби
Якщо вам боляче, можна використовувати безрецептурні препарати з парацетамолом або ібупрофеном.
Пошкодження сосків
На сосках можуть утворюватися пухирі, подряпини або тріщини.
Важливо підтримувати чистоту і сухість
Мийте руки перед годуванням грудьми. У разі пошкодження сосків важливо підтримувати їх чистоту. Якщо на пошкоджену ділянку потраплять бактерії, це може призвести до інфекції.
Уникайте використання мила і лосьйону при митті грудей. Можна змащувати соски грудним молоком до і після годування. Також можна промивати груди розчином повареної солі.
Давайте соскам відпочинок
Для загоєння соскам може потребуватись відпочинок від годування. У такому разі можна зціджувати молоко вручну або за допомогою молоковідсмоктувача.
Також можна спробувати використовувати накладки для годування. Вони захищають соски.
Грибкова інфекція
Біль і пошкодження можуть також бути спричинені грибковою інфекцією.
Така інфекція може згодом пройти без втручання. В іншому випадку вам, можливо, доведеться використовувати спеціальну мазь.
Якщо у вас грибкова інфекція, також важливо тримати груди сухими.
Абсцес молочної залози
У разі розвитку інфекції, існує ризик утворення абсцесу молочної залози. У такому разі ви можете відчувати сильний біль. Також може піднятись температура.
Абсцес молочної залози потребує медичного втручання.
Скупчення молока
Скупчення молока означає, що одна або кілька молочних проток у грудях закупорилися. У такому разі молоко не може витікати назовні.
Розповсюджені симптоми:
під шкірою утворюється ущільнення;
уражена ділянка стає чутливою, виникає почервоніння;
підвищується температура;
при годуванні виникає біль.
Продовжуйте годувати
Найкраще, щоб дитина продовжувала смоктати груди. У такому разі молоко може знову почати виходити.
Ви також можете спробувати зцідити молоко вручну або за допомогою молоковідсмоктувача.
Під час годування, зціджування або молоковідсмоктування, проводьте рукою по ущільненій ділянці у напрямку до соска.
Коли і куди звертатися за медичною допомогою?
Якщо ви не знаєте, що робити, зателефонуйте за номером 1177для отримання консультації.  Вам відповість медсестра. Медсестри говорять шведською та англійською. Іноді можна отримати допомогу іншими мовами. Якщо ви телефонуєте з іноземного номеру, набирайте 0046 771-11 77 00.
Зверніться до медичної установи
У наступних випадках необхідно звернутися до медичного центру:
ви відчуває, що у грудях утворився абсцес;
ви підозрюєте, що у вас грибкова інфекція грудей.
У деяких випадках достатньо відеоконсультації з лікарем або акушеркою.
Послуги перекладача
Якщо ви не говорите шведською, то можете отримати допомогу усного перекладача.
Texten finns översatt - other languages
لعربية- arabiska
English– engelska
فارسى- persiska
Pусский– ryska
Soomaali– somaliska
Yкраїнська– ukrainska
ትግርኛ- tigrinska


Share article
Share on facebook
Share on twitter
Share with a friend
Print page
Page Navigation
Груди напружені, спостерігається підтікання
Лактостаз
Пошкодження сосків
Скупчення молока
Коли і куди звертатися за медичною допомогою?
Більше контенту українською
Українська
Тут ви можете знайти контент сайту 1177.se, доступний українською мовою. Оберіть регіон у верхній частині сторінки, щоб отримати актуальну для вас інформацію.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.