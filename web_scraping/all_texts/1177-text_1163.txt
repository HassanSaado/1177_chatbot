Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Badhusfötter
Badhusfötter
Badhusfötter orsakas av bakterier som ibland finns i till exempel simbassänger och badtunnor. Vanliga symtom är att det gör ont under fötterna och att huden blir svullen och varm. Besvären brukar försvinna av sig själv inom några dagar.
Badhusfötter är en ovanlig sjukdom.
Vad är badhusfötter?
Badhusfötter orsakas av en bakterie som heter Pseudomonas aeruginosa. Det är en bakterie som finns naturligt i vår omgivning och som trivs i varm och fuktig miljö.
Bakterien kan orsaka en inflammation i huden.
Finns runt bassängen
Bakterierna kan finnas till exempel på golvet i bassängen eller på andra ytor runt omkring. De kan också finnas i badleksaker, särskilt sådana som det kan samlas vatten i.
Simhallar brukar kontrollera vattnet regelbundet för att kunna upptäcka bakterien.
Vanligare hos barn
Det är vanligare att barn får badhusfötter än vuxna. Det kan bero på att barn har mjukare hud på fotsulorna och därför lättare kan få små sår av halkskyddet som finns runt bassängen. Bakterien kan lättare få fäste när det finns sår.
Symtom
Det här är vanliga symtom om du har fått badhusfötter:
Du får ont under foten.
Du kan ha svårt att gå för att det gör så ont.
Huden under foten blir svullen.
Huden under foten kan kännas varm.
Huden under foten kan bli röd på ljusare hud. På mörkare hud syns det röda inte lika mycket.
Symtom kommer inom ett par dygn
Besvären kan komma inom ett eller ett par dygn efter att du har besökt en simhall eller badat i till exempel en badtunna.
När och var ska jag söka vård?
Kontakta envårdcentralom du tror att du har badhusfötter. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Vad kan jag göra själv?
Det kan kännas skönt att vila fötterna. Du kan prova att ligga med fötterna högt.
Det kan kännas skönt att ha någonting kallt på fötterna. Du kan till exempel linda in en kylklamp i en handduk och kyla huden en stund.
Du som har ont kan användareceptfria, smärtstillande läkemedel.
Undersökning
Du får berätta för en läkare om du har badat i en bassäng eller på annat sätt kan ha riskerat att komma i kontakt med bakterien Pseudomonas aeruginosa.
Om du har ett sår kan läkaren ta ett prov från såret för att se om du har bakterien.
Behandling
Oftast läker badhusfötter av sig själv. Du som är mycket sjuk eller har nedsatt immunförsvar kan behöva få antibiotika.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är badhusfötter?
Symtom
När och var ska jag söka vård?
Vad kan jag göra själv?
Undersökning
Behandling
Påverka och delta i din vård
Aktuella artiklar
Så fungerar hud, naglar och hår
Huden skyddar våra kroppar mot bakterier, virus och mot solens skadliga strålning. Huden hjälper oss också att hålla kroppstemperaturen på en lagom nivå. Huden lagrar också fett och vätska och hindrar kroppen från att torka ut.
Infektion och inflammation
Vad är en infektion och vad är en inflammation? Det kan du läsa om här.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.