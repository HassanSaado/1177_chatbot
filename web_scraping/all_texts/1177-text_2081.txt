Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Vaccinationer
Vaccination mot pneumokocker
Vaccination mot pneumokocker
Pneumokocker är en vanlig orsak till infektioner med bakterier. Genom att vaccinera dig kan du minska risken för att få en allvarlig infektion.
Vad är pneumokocker?
Pneumokocker är bakterier som främst finns i näsan och svalget. Pneumokocker kan orsaka flera olika sjukdomar hos både barn och vuxna. Bakterierna är den vanligaste orsaken tilllunginflammation,bihåleinflammation,öroninflammationochhjärnhinneinflammation.
Personer i alla åldrar kan få infektioner med pneumokocker, men infektionerna är vanligast hos barn som är yngre än två år och personer som är äldre än 65 år.
Pneumokockinfektioner behandlas medantibiotika.
Vissa personer rekommenderas vaccin
Vissa personer rekommenderas att vaccinera sig. Det gäller om du har en ökad risk att bli allvarligt sjuk.
Du eller ett barn rekommenderas att vaccinera dig om något av följande gäller:
Du eller barnet omfattas av ett nationellt vaccinationsprogram mot pneumokocker.
Du är 65 år eller äldre.
Du röker.
Du har ett missbruk avalkoholellerdroger.
Vad kostar det?
Det är gratis att vaccinera sig för barn. Det är också gratis om du omfattas av det nationella vaccinationsprogrammet mot pneumokocker.
Om du rekommenderas att vaccinera dig kan det också vara gratis. Välj region högst upp på sidan för att få veta vad som gäller.
Nationella vaccinationsregistret
Om du omfattas av ett nationellt vaccinationsprogram kommer din vaccination registreras i detnationella vaccinationsregistret.Det är för att myndigheterna och forskare ska kunna följa arbetet med vaccinationerna. Informationen är skyddad av sekretess.
Vem omfattas av nationella vaccinationsprogrammet mot pneumokocker?
Alla barn i vissa åldrar erbjuds vaccin mot pneumokocker eftersom det ingår ivaccinationsprogrammet för barn.
Du omfattas av det nationella vaccinationsprogrammet mot pneumokocker om till exempel något av följande gäller:
Du fyller 75 år i år.
Du har kraftigt nedsatt immunförsvar på grund av en sjukdom eller en behandling.
Du harcystisk fibros.
Du hardiabetes typ 1ellerdiabetes typ 2.
Du har ett kokleaimplantat.
Du har fått ett nytt organ genom transplantation.
Du har en bristande mjältfunktion eller du har fått din mjälte borttagen.
Du har en sjukdom i hjärtat, lungorna, njurarna eller levern.
Du har en neuromuskulär sjukdom som påverkar andningen.
Du kan läsa mer om vilka som rekommenderas vaccin påFolkhälsomyndighetens webbplats.
Prata med en läkare om vad som gäller för dig, om du är osäker.
Var kan jag vaccinera mig?
Välj region högst upp på sidan. Då får du rätt information om vad som gäller där du är.
Ring inte 1177 om vaccination mot pneumokocker
1177 på telefon kan inte hjälpa dig att boka, omboka eller avboka en tid för vaccination mot pneumokocker.
Så går vaccinationen till
En sjuksköterska eller läkare ger dig vaccinet med en spruta. Sprutan ges i en muskel på överarmens utsida.
Två olika sorters vaccin
Det finns två olika sorters vaccin mot pneumokocker. Du kan få ett eller båda sorters vaccin beroende på din ålder, om du fått vaccin mot pneumokocker förut och om du har några sjukdomar. Om du rekommenderas båda sorters vaccin ges dessa vid två olika tillfällen.
En del behöver vaccinera sig igen efter några år. Prata med den mottagning som du har kontakt med om du undrar om du ska ta en ny dos.
Så mår jag efteråt
Du kan bli lite röd och svullen på stället där du fick sprutan. Det kan också kännas lite ömt.
Du kan känna dig trött och få mindre matlust.
Vilka ska inte vaccinera sig?
Prata med en läkare innan du vaccinerar dig om du rekommenderas vaccination mot pneumokocker, men har fått en allvarlig reaktion vid en tidigare vaccination.
Graviditet och amning
Det är oklart hur vaccinet påverkar fostret eller om det passerar över i bröstmjölk. Därför rekommenderas vaccinet oftast inte om du är gravid eller ammar.
Du som är gravid eller ammar kan ibland vaccinera dig ändå, om en läkare bedömer att det är viktigt. Prata med en läkare om du har frågor.
Påverka och delta i din vård
Du kan söka vård påvilken vårdcentral du villi hela landet.
För att du ska kunna vara delaktig i din vård och behandling är det viktigt attdu förstår informationendu får av vårdpersonalen. Ställ frågor om du inte förstår.
Ävenbarn ska få vara delaktiga i sin vård.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning eller talsvårigheter.Du kan få en fast vårdkontakt
Du kan få enfast vårdkontaktom du har kontakt med många olika personer inom vården. En fast vårdkontakt är en person som bland annat hjälper till med att samordna din vård.
Frågor och svar
Här finns frågor och svar påFolkhälsomyndighetens webbplats.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är pneumokocker?
Vissa personer rekommenderas vaccin
Vad kostar det?
Nationella vaccinationsregistret
Var kan jag vaccinera mig?
Så går vaccinationen till
Så mår jag efteråt
Vilka ska inte vaccinera sig?
Påverka och delta i din vård
Frågor och svar
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.