Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mun och tänder
Tänder
Hål i tänderna – karies
Hål i tänderna – karies
Karies är en sjukdom som orsakar hål i tänderna. Du kan minska risken för karies genom att borsta tänderna varje dag och undvika att småäta mellan måltiderna.
Du får lättare karies på de delar av tänderna där det lätt samlas bakterier. Det gäller till exempel mellan tänderna, där det är svårt att göra rent ordentligt.
Den här texten handlar om hål I tänderna hos vuxna. Läs omhål i mjölktänderna – karies hos barn här.
Symtom
Du kan se ett hål som håller på att bildas som en vit fläck eller rand på tandens yta, som kallas emalj. Det kan också vara en mörk fläck på en del av tandens rot som inte skyddas av tandkött. Hål som håller på att bildas känns inte.
Du kan kännailningareller isningar i tanden när hålet blir djupare. Du kan fåtandvärkom skadan har gått så djupt att nerven i tanden har blivit inflammerad.
Hur kan jag undvika hål i tänderna?
Det finns några enkla sätt att minska risken att få hål i tänderna:
Undvika att småätamellan måltiderna. Det gäller särskilt sådant som innehåller socker och klibbar fast på tänderna.
Borsta tändernanoggrant med fluoridtandkräm varje morgon och kväll.
Gör rent mellan tänderna varje dag. Använd till exempel tandtråd.
Använd extrafluoridom din tandläkare eller tandhygienist tycker att det behövs.
Tugga sockerfritt tuggummi för att mer saliv ska bildas. Saliven spolar rent tänderna och skyddar mot karies.
Muntorrhet ger risk för karies
Vissa läkemedel och behandlingar kan göra att du blirtorr i munnen. Berätta alltid för din tandläkare och tandhygienist vilka sjukdomar du har och vilka läkemedel du använder. Då kan du få råd om hur du ska förebygga karies och andra tandsjukdomar.
Få tänderna undersökta regelbundet
Det är bra att få tänderna undersökta med jämna mellanrum. Då kan du också få råd och tips på hur du ska sköta dina tänder.
När och var ska jag söka vård?
Kontakta en tandvårdsmottagning om du har ett eller flera av följande besvär:
Du haront i en tand.
Du är svullen och öm runt tanden.
Du har svårt att tugga.
Du har vita fläckar på tänderna.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökning
Tandläkaren eller tandhygienisten undersöker om du har början till hål eller om det redan finns hål i tänderna.
Tandvårdspersonalen undersöker varje tand med en munspegel och en sond. Det är ett slags instrument som används för att känna på tandens yta. Med spegeln kommer personalen åt att se runt om tänderna.
Ofta görs också enundersökning med röntgenför att upptäcka karies på tandytor som är svåra att se.
Du får råd om hur du ska göra för att minska risken för att få hål i tänderna. Små kariesskador kan läka och behöver ingen lagning om du följer råden.
Behandling
Ett hål kan behöva lagas. Lagningen består av två delar:
Tandläkaren tar bort den skadade delen av tanden.
Delen som har tagits bort ersätts med annat material som lagar tanden.
Tandläkaren använder oftast en borr för att ta bort den skadade delen av tanden. Det finns också särskilda medel som löser upp skadan så att tandläkaren kan skrapa bort den förstörda delen.
Det kan kännas obehagligt när tandläkaren borrar i tanden. Du väljer själv om du vill habedövning.
Tandläkaren brukar försöka behålla så stor del av tanden som möjligtom tanden behöver lagas.
När den skadade delen av tanden är borta fylls hålet med ettmaterial som bygger upp tanden. Det är oftast plastkomposit eller porslin.
Om tandskadan är mycket stor kan det vara bättre att ta bort tanden än att laga den.
Har dutandvårdsrädslakan du få hjälp för den.
Vad händer när jag får karies?
När du äter mat som innehåller socker eller andra kolhydrater bildar bakterierna på tändernas yta en syra som löser upp emaljen. Syran brukar verka i ungefär en halvtimme efter att du har ätit.
När du får hål i en tand sker det ganska långsamt. Det börjar med en vit och ibland skrovlig rand längs kanten av tandköttet. Till slut bildas ett hål.
Dina rättigheter i tandvården
Du kan söka tandvård på vilkentandvårdsmottagningdu vill i hela landet. Varje tandvårdsmottagning bestämmer själv priset för den tandvård den utför. Fråga vad en undersökning eller behandling kostar. Du har rätt att få veta det i förväg.
Läs omdina rättigheter i tandvården här.
Gratis för barn och unga
Barn och unga behöver inte betala för tandvård. Det gäller till och med den 31 december det år du fyller 23. Då ingår nästan alla undersökningar och behandlingar som tandläkaren eller tandhygienisten anser att du behöver.
Tandvårdsbidrag
Du får betala för tandvård från och med det år du fyller 24.
Du får ett bidrag för tandvård varje år. Hur mycket du får beror på hur gammal du är. Det kallasallmänt tandvårdsbidrag. Säg till att du vill använda bidraget när du ska betala.
Högkostnadsskydd
Det finns en gräns för hur mycket du behöver betala för tandvård under tolv månader. Det kallashögkostnadsskydd för tandvård.
Garantier
Det finns garantier för de flesta behandlingar. Det betyder du kan få en behandling omgjord utan att du behöver betala en gång till. Läs omgarantier inom tandvård.
Läs omkostnader och ersättningar inom tandvård här.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Det finns nationella riktlinjer för tandvård
För att alla ska få en jämlik vård finns detnationella riktlinjerför vissa sjukdomar. Där kan du bland annat läsa om vilka undersökningar och behandlingar som kan passa bra vid tandsjukdomen.
Riktlinjerna innehåller rekommendationer. Tandvårdpersonalen måste ändå bedöma vad som passar varje enskild patients behov och önskemål.
Det är Socialstyrelsen som tar fram de nationella riktlinjerna. Riktlinjerna är skrivna för chefer och andra beslutsfattare, men det finns också versioner som är skrivna direkt till patienter. Där kan du läsa vad som gäller för just din sjukdom.
Här kan du läsa patientversionen av de nationella riktlinjerna för tandvård.
Mer på andra webbplatser
Folktandvården
Privattandläkarna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Hur kan jag undvika hål i tänderna?
När och var ska jag söka vård?
Undersökning
Behandling
Vad händer när jag får karies?
Dina rättigheter i tandvården
Det finns nationella riktlinjer för tandvård
Mer på 1177.se
Så håller du tänderna rena
För att hålla tänderna friska är det viktigt att sköta om dem varje dag. Du behöver både borsta tänderna och göra rent i mellanrummen
Bra mat och dryck för tänderna
Att undvika socker i mat och dryck skyddar tänderna.
Att behandla tänderna med fluorid
Fluorid skyddar tänderna från bakterier som ger karies. Du får i dig fluorid genom maten, men ofta behövs ett tillskott.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.