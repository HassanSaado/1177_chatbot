Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Ben och fötter
Benhinneinflammation
Benhinneinflammation
Du kan få ont på insidan av skenbenet där muskler och senor fäster om du har överbelastat underbenet. Det kan hända om du till exempel springer och går mer än vanligt. Besvären brukar gå över av sig själv.
Besvären brukar kallas benhinneinflammation trots att det egentligen inte handlar om eninflammation, utan om en skada som beror på att muskler och senor har överbelastats.
De flesta blir bra från besvären, men en del kan behöva behandling. För att undvika långvariga besvär är det bra att göra något åt dem så fort som möjligt.
Läs mer omfysisk aktivitetochhur muskler och senor fungerar.
Symtom
När du har benhinneinflammation kan det göra ont på insidan eller framsidan av underbenet.
Benen kan kännas stela när du ska gå efter att du har suttit stilla en stund. De första stegen brukar göra ont, men när du har gått ett tag känns det mindre. Du kan få en molande värk framåt kvällen om du har gått hela dagen.
Det kan börja med att du märker att du får ont efter att du har ansträngt benen. Senare kan du få ont under själva träningen om du fortsätter att träna.
När och var ska jag söka vård?
De allra flesta som får benhinneinflammation behöver inte söka vård eftersom besvären brukar gå över av sig själv.
Kontakta envårdcentral, enjouröppen mottagningeller en fysioterapeut om du inte blir bra från besvären på egen hand. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Vad kan jag göra själv?
Det är viktigt att du har stadiga och bra skor som är anpassade för den fysiska aktivitet du ska ägna dig åt.
Behandling
Du bör vila från den aktivitet som har gett dig besvären till dess att du inte längre har ont.
Under tiden kan du välja en fysisk aktivitet som inte belastar underbenen lika mycket, till exempel cykling eller simning.
Kontakta en fysioterapeut, naprapat eller kiropraktor om besvären inte går över på några veckor. Fysioterapeuten kallas ibland sjukgymnast.
Operation
Du kan bli hjälpt av en operation om du har svåra och långvariga besvär. De flesta blir bra efteråt, men det tar minst tre månader innan du kan vara fysiskt aktiv som vanligt igen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.