Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Livsstil och hälsa under graviditeten
Vaccinationer för dig som är gravid
Vaccinationer för dig som är gravid
Du som är gravid rekommenderas vaccination mot kikhosta, covid-19 och influensa. Genom att vaccinera dig minskar du risken att bli allvarligt sjuk. Du skyddar också ditt nyfödda barn mot sjukdomarna.
Välj region högst upp på sidan för att se vad som gäller där du är.
Att vaccinera sig som gravid
De vaccin som används i Sverige är effektiva och noggrant testade. De vaccin som är godkända för gravida är säkra både för dig som är gravid och för fostret. Allvarliga biverkningar är mycket ovanligt.
Barnet blir skyddat genom antikropparna
Vaccin gör att du bildar antikroppar mot den sjukdom som vaccinet skyddar emot. Då blir du inte sjuk eller bara lindrigt sjuk om du blir smittad.
När du är gravid förs dina antikroppar över till fostret genom moderkakan. Antikropparna gör att barnet har ett bra skydd mot sjukdomen när hen föds. Skyddet finns kvar i flera månader efter födseln.
Läs mer om hur vaccin fungerar.
Vaccination mot kikhosta
Kikhostaär en mycket smittsam sjukdom. För barn under sex månader är kikhosta allvarligt och kan till och med vara livshotande.
Genom att du vaccinerar dig får barnet ett skydd mot kikhosta när hen är nyfödd.
Du får också ett skydd mot kikhosta själv. Då minskar risken att du smittar ditt barn.
När barnet är tre månader kan hen fåen egen vaccination mot kikhosta.
När ska jag vaccinera mig?
Du som är gravid rekommenderas vaccin mot kikhosta efter graviditetsvecka 16.
Läs mer om kikhosta och graviditet.
Vaccination mot covid-19
Du som är gravid har en ökad risk att bli allvarligt sjuk icovid-19. Då kan du behöva vård på sjukhus.
Att ha covid-19 som gravid innebär en ökad risk att barnet föds för tidigt.
Genom vaccination minskar risken att du blir allvarligt sjuk i covid-19 och att barnet föds för tidigt.
När ska jag vaccinera mig?
Du som är gravid rekommenderas vaccin mot covid-19 efter graviditetsvecka 12. Du kan få vaccin tidigare om du har diabetes, högt blodtryck eller något annat som gör attdu kan bli allvarligt sjuk.
Läs mer om när du kan vaccinera dig
Läs mer:Jag är gravid, kan jag verkligen vaccinera mig mot covid-19?
Vaccination mot influensa
Du som är gravid har en ökad risk att bli allvarligt sjuk iinfluensa.
Genom att vaccinera dig minskar risken för att du blir allvarligt sjuk.
När ska jag vaccinera mig?
Du som är gravid rekommenderas vaccination mot influensa efter graviditetsvecka 12, under hösten eller vintern. Du kan få vaccin tidigare i graviditeten om du har diabetes, svår astma eller något annat som gör att du kan bli allvarligt sjuk.
Läs mer om när du kan vaccinera dig.
Andra vacciner
Det finns andra vaccin eller läkemedel som kan vara aktuella för dig som är gravid, till exempel inför en resa.Här hittar du mer information.
Vaccination mot RS-virus
RS-viruskan orsaka allvarliga infektioner i luftvägarna hos yngre barn.
Det finns vaccin mot RS-virus som är godkänt för gravida, men det finns ingen rekommendation om vaccination av gravida. Prata med en barnmorska om du har frågor.
Läs mer om vaccination mot RS-virus.
Kan jag vaccinera mig mot flera sjukdomar samtidigt?
Det går oftast bra att vaccinera sig mot flera sjukdomar samtidigt, till exempel influensa, covid-19 och kikhosta.
Om du kan vaccinera dig mot flera sjukdomar samtidigt beror bland annat på hur du mår och vilken sorts vaccin du får.
Fråga där du ska vaccinera dig. Den som vaccinerar dig bedömer vad som blir bäst för dig.
Du kan få starkare biverkningar om du tar flera vaccin samtidigt, till exempel få feber. Det kan vara en anledning till att ta vaccinen vid olika tillfällen.
Har du frågor om vaccinationerna?
Prata med en barnmorska om du har frågor om vaccinationerna.
Vid vaccinationstillfället ska du få information om vilket skydd du får genom vaccinet och vilka eventuella biverkningar vaccinet kan ge.
Mer på andra webbplatser
Folkhälsomyndigheten - Om vaccinationer för dig som är gravid
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Att vaccinera sig som gravid
Vaccination mot kikhosta
Vaccination mot covid-19
Vaccination mot influensa
Andra vacciner
Kan jag vaccinera mig mot flera sjukdomar samtidigt?
Har du frågor om vaccinationerna?
Mer på 1177.se
Så fungerar vaccin
Vaccin är en stor anledning till att det sprids få allvarliga smittsamma sjukdomar och att så få barn dör i Sverige.  Här kan du läsa mer om hur vaccin fungerar och vad vaccin innehåller.
Läkemedel vid graviditet och amning
Ibland kan du behöva läkemedel när du är gravid eller ammar. Det är då viktigt att ta reda på om läkemedlet kan påverka fostret eller barnet som ammas. En del läkemedel går bra att använda, men inte alla. Detsamma gäller receptfria läkemedel, naturläkemedel och växtbaserade läkemedel.
Graviditet
Här kan du läsa mer om vad som händer under graviditeten. Du kan bland annat läsa om hälsa, undersökningar, besvär och vad som händer i livmodern vecka för vecka.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.