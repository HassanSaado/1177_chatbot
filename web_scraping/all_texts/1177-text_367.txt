Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av könsorgan och urinvägar
Gynekologisk skrapning
Gynekologisk skrapning
Gynekologisk skrapning innebär att en läkare tar bort blod, slemhinna eller annan vävnad från livmoderns insida. Operationen är mycket vanlig. Den tar ungefär fem till tio minuter.
Förberedelser
En skrapning utförs oftast på en operationsavdelning.
Du får lokalbedövning eller så kan du bli sövd med narkos.
Vid lokalbedövning får du en spruta med bedövningsmedel genom slidan.
Läsmer om lokalbedövning.
Du behöver fasta före operationen om du ska få narkos. Det innebär att du inte får äta på minst sex timmar innan operationen.
Läsmer om narkos.
Du kan få smärtstillande läkemedel före skrapningen. Det hjälper så att det inte gör ont efteråt.
Det är vanligt att få läkemedel som mjukar upp livmoderhalsen. Läkemedlet får du genom munnen eller genom slidan. Det är olika vad som passar bäst.
Prata med läkaren om du vill få enp-staveller enspiralinsatt i samband med skrapningen.
Så går skrapningen till
Livmoderhalsen vidgas försiktigt. Sedan för läkaren in ett litet instrument i slidan, och vidare genom livmoderhalsen in i livmodern. Instrumentet är en liten skrapa eller en liten sug för att ta bort blod, slemhinna och annan vävnad.
Skrapningen tar fem till tio minuter.
Det kan kännas lite obehagligt om du är lokalbedövad, men de flesta tycker inte att det gör ont.
Så mår du efteråt
Det kan göra lite ont några timmar efter en skrapning. Det är vanligt att få smärtlindrande läkemedel redan före operationen. Efter skrapningen räcker det för de flesta med ettreceptfritt läkemedel mot smärta.
Det kan blöda lite efter en gynekologisk skrapning. Blödningen ska inte pågå längre än tre veckor.
Vänta med att bada eller att använda tampong eller menskopp så länge du blöder färskt blod. Vänta lika länge med att ha slidsamlag.
Oftast kommer mensen igång efter en månad.
Ta det lugnt efter operationen
Du behöver inte sjukskriva dig efter en skrapning.
Du kan få ont om du rör dig mycket samma dag som skrapningen. Försök därför att planera dagen så att du har möjlighet att vila.
När får jag svar?
En skrapning kan göras för att du har besvär som behöver utredas. Då behövs en mikroskopisk undersökning av det som läkaren har tagit bort. Det är olika hur lång tid det tar innan du får provsvar, och hur du får provsvaret.
Fråga läkaren om du vill veta mer om vad som gäller för dig.
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Biverkningar eller komplikationer
Det finns en liten risk för infektion efter en skrapning, men det är ovanligt. Då har du ont mer än någon dag, och det gör allt mer ont. Du kan också fåfeberoch börja blöda mera.
Ibland beror infektionen eller blödningen på att det finns rester kvar trots skrapningen. Då kan det vara bättre att behandla med läkemedel. Det är för att en upprepad skrapning kan göra att slemhinnan i livmodern skadas.
Fråga på mottagningen vem du kan kontakta om du får besvär. Du kan alltid ringa telefonnummer 1177 om det har gått lång tid efter skrapningen och du behöversjukvårdsrådgivning. Då kan du få hjälp att bedöma symtom eller hjälp med var du kan söka vård.
Skrapan eller sugen kan göra hål i livmoderns vägg
Livmoderns vägg kan hos en del vara så tunn att den brister vid skrapningen. Om det händer observeras du noga efteråt så att du inte får en blödning från livmoderväggen. Det blir sällan en allvarlig skada och det läker snabbt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går skrapningen till
Så mår du efteråt
När får jag svar?
Biverkningar eller komplikationer
Påverka och delta i din vård
Läs mer på 1177.se
Cellförändringar i livmoderhalsen
Cellförändringar i livmoderhalsen brukar bero på att man har HPV. Oftast läker det av sig själv. Du behöver behandling om cellförändringarna kan utvecklas till cancer.
Abort
Abort betyder att avbryta en graviditet. I Sverige har vi fri abort enligt lagen och den som är gravid bestämmer själv om abort. Det finns olika sätt att göra abort. Graviditeten avbryts antingen med hjälp av tabletter eller genom en operation.
Missfall
Missfall är när en graviditet avbryts av sig själv. Fostret stöts ut ur livmodern innan det har växt färdigt. Missfall är vanligt. De flesta missfall sker tidigt i graviditeten. Det betyder oftast inte att det är något fel på ens kropp. Ett missfall minskar inte möjligheten att bli gravid igen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.