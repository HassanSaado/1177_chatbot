Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Magsjuka och kräkningar
Vätskebrist och uttorkning
Vätskebrist och uttorkning
Vätskebrist och uttorkning uppstår när kroppen gör av med mer vätska än vad du tillför den. Det är vanligast bland små barn, äldre personer eller personer som har ansträngt sig hårt fysiskt när det är väldigt varmt.
Vad kan vätskebrist bero på?
Orsaken till att du gör av med mycket vätska kan till exempel vara att du svettas mycket, kräks, har feber eller tar läkemedel som är vätskedrivande. Risken för att bli uttorkad ökar också om du har diabetes med högt blodsocker. Överskottet av socker utsöndras i urinen och drar med sig vätska från kroppen.
En del personer har problem med att de ständigt känner sig kissnödiga. De dricker då mindre trots att de är törstiga, vilket leder till uttorkning.
Barn är extra känsliga för vätskebrist och uttorkning. Läs mer omvätskebrist och uttorkning hos barn.
Symtom
Du kan känna dig törstig, torr i munnen och bli trött om du har vätskebrist. Du kan också kissa mindre och få mörkfärgad urin.
Du kan bli kraftigt uttorkad om du inte lyckas få i dig tillräckligt med vätska. Då kan du få snabb puls, bli förvirrad och till slutförlora medvetandet.
När och var ska jag söka vård?
Kontakta genast envårdcentraleller enjouröppen mottagningvid följande situationer:
Ett litet barn kissar lite eller inget alls och är slött.
Du eller någon i närheten har symtom på kraftig uttorkning.
Sök vård på en akutmottagning om det är stängt på vårdcentralen eller den jouröppna mottagningen.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 om du vill hasjukvårdsrådgivningnär du är utomlands. Då kan du få hjälp att bedöma symtom och få råd om vad du kan göra själv och om du bör söka vård.Du kan läsa mer om vad som gäller om du behöver vård i textenVård utomlands.
Hur kan jag förebygga uttorkning?
Det här är exempel på vad du själv kan göra för att minska risken för uttorkning:
Drick mer när det är varmt.
Var uppmärksam på om du kissar mindre än vanligt, eftersom det är ett tecken på att du behöver dricka mer.
Tänk extra mycket på att få i dig vätska om du är gravid.
En del kan behöva hjälp
Tänk på att en del personer kan ha svårt att själva känna när de är törstiga eller komma ihåg att dricka. Det gäller till exempel de som har demens eller äldre personer som inte kan eller orkar dricka utan hjälp. Du kan också behöva hjälpa små barn genom att erbjuda dryck.
Behandling
Du ska dricka något på en gång om du har vätskebrist.
Försök att dricka lite i taget och ofta om du harmagsjuka, även om det kan vara svårt att dricka mellan kräkningarna. Du kan pröva med vatten eller te, ellervätskeersättningsom finns att köpa på apotek. Vätskeersättning innehåller lämpliga mängder av salter och socker.
Det är bra att undvika mycket söta drycker och lightdrycker, eftersom dessa kan ge diarré som kan göra att du blir mer uttorkad.
Du kan behöva vård på sjukhus
Du behöver få vård om du är kraftigt uttorkad. Då kan du behöva få vätska och salter direkt i blodet i form avdropp. Det är för att du snabbt ska återfå vätskebalansen.
Om du har diabetes kan du behöva hjälp att sänka blodsockervärdet.
Påverka och delta i din vård
Du kan söka vård påvilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan vätskebrist bero på?
Symtom
När och var ska jag söka vård?
När du vill ringa 1177 från ett annat land
Hur kan jag förebygga uttorkning?
Behandling
Påverka och delta i din vård
Mer på 1177.se
Vätskebrist och uttorkning hos barn
Barn kan få vätskebrist vid exempelvis magsjuka. Ge därför barn alltid extra vätska, gärna så snart hen blir sjuk.
Magsjuka – diarré och kräkningar
Magsjuka kommer ofta snabbt med kräkningar, diarréer och illamående. Trots att du kan må mycket dåligt brukar magsjuka sällan vara allvarlig. Det räcker oftast med att vila och att dricka mycket. Du blir ofta bättre inom ett till tre dygn.
Vätskeersättning
Vätskeersättning är en dryck som innehåller lämpliga mängder av salt, socker och ett ämne som balanserar kroppens pH-värde. Det kan behövas om du eller ett barn förlorar mycket vätska, till exempel vid magsjuka eller om det är mycket varmt ute.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.