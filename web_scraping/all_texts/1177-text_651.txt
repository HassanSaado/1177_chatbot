Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Lungor och luftvägar
Andningssvårigheter och andningsuppehåll
Lungemfysem
Lungemfysem
Lungemfysem innebär att de små lungblåsorna är skadade. Då blir det svårare att andas. Det är vanligt att lungemfysem är en del av sjukdomen KOL, kroniskt obstruktiv lungsjukdom. Den beror då oftast på rökning.
Symtom
Ett vanligt besvär vid lungemfysem är att du blir andfådd även vid lätt ansträngning.
Ett annat tecken på sjukdomen är att du tycker att det går lättare att andas ut med motstånd. Det kan göra att du sluter läpparna nästan helt och andas med en liten öppning, som om du skulle blåsa ut ett ljus.
Lungemfysem märks sällan före 40–45-årsåldern.
När och var ska jag söka vård
Kontakta envårdcentralom du tror att du har lungemfysem. Många mottagningar kan du kontakta genom attloggain.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Behandlingen vid lungemfysem ingår i behandlingen vid lungsjukdomenKOL.
Det bästa du kan göra för att stoppa sjukdomsutvecklingen är att sluta röka, om du röker.
Det finns inga läkemedel som hjälper mot förändringar som redan har skett i lungorna. Däremot finns det läkemedel som ger viss lindring om du har KOL.
Fysisk träning är bra för att du ska orka mer och inte lika lätt bli andfådd. Ju mer fysiskt aktiv du är desto långsammare utvecklas sjukdomen. En fysioterapeut kan ge dig tips på olika övningar.
Det kan ta mycket energi om du har det väldigt jobbigt med andningen. Det kan leda till att du går ned i vikt. Då kan du få särskilda näringspreparat utskrivna av en dietist.
Du kan behöva behandling med syrgas, om sjukdomen har utvecklats under lång tid och dina lungor är väldigt påverkade. Syrgasbehandling kan du ha både hemma och på sjukhus.
Det är viktigt duvaccinerardig mot influensaoch motpneumokocker. Det är sjukdomar som riskerar att bli extra allvarliga för dig som har lungemfysem.
Vad händer i kroppen?
Lungornas uppgift är att transportera syre från luften du andas in till blodet. Samtidigt vädras koldioxiden i blodet ut. För att göra det möjligt är lungorna uppbyggda av en vävnad som består av miljarder små elastiska lungblåsor, alveoler.
När du har lungemfysem har de tunna väggarna mellan lungblåsorna skadats eller brutits ner helt. Istället för en liten klase av lungblåsor bildas ett slags oelastisk säck. Det leder till att växlingen mellan syre och koldioxid inte kan fungera som den ska. Då kan du få svårt att få i dig tillräckligt med syre.
Lungemfysem kan vara olika stora, och finns oftast i båda lungorna.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning. Om du behöverhjälpmedelska du få information om vad som finns och hur du får det.
Mer på 1177.se
Luftvägar och lungor
Rökning
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård
Behandling
Vad händer i kroppen?
Påverka och delta i din vård
Aktuella artiklar
Kom ihåg att vaccinera dig
Vaccinera dig mot influensa och covid-19 om du till exempel är äldre, gravid eller har vissa sjukdomar. Det minskar risken att du blir allvarligt sjuk. Här kan du läsa mer.
Så blir du delaktig i din vård
Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
Vaccination mot pneumokocker
Pneumokocker är en vanlig orsak till infektioner med bakterier. Genom att vaccinera dig kan du minska risken för att få en allvarlig infektion.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.