Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Inflammation och infektion i hjärtat
Inflammationer och infektioner i hjärtat hos barn
Inflammationer och infektioner i hjärtat hos barn
Barn kan få tre olika sorters inflammationer och infektioner i hjärtat. De orsakas av virus eller bakterier som sprider sig till hjärtat. Ofta går inflammationerna och infektionerna över av sig själv, men ibland behöver barnet få  läkemedel eller annan behandling.
Inflammationer och infektionerihjärtatär ovanligt. Det kan till exempel hända om barnet har en infektion i någon annan del av i kroppen eller vid en operation.
Det här är de tre olika slags inflammationer och infektioner som barn kan få i hjärtat:
InfIammation i hjärtmuskeln, som även kallas myokardit.
Inflammation i hjärtsäcken, som även kallas perikardit.
Infektion i hjärtklaffarna, som även kallas endokardit.
Inflammation i hjärtmuskeln, myokardit
Det här är den vanligaste inflammationen som barn kan få i hjärtat. Hjärtats förmåga att pumpa runt blodet i kroppen försämras om barnet får en inflammation i hjärtmuskeln.
Hjärtmuskelinflammation kan orsakas av en virusinfektion. Viruset sprids på samma sätt som till exempel vanliga förkylningar. Inflammationen kan också orsakas av bakterier eller parasiter, men det är väldigt ovanligt.
En inflammation i hjärtmuskeln kan inte spridas till andra utan är en följdsjukdom till virusinfektionen. Inflammationen är oftast inte allvarlig och läker vanligtvis av sig själv.
Symtom vid inflammation i hjärtmuskeln
Ibland kan en hjärtmuskelinflammation orsakahjärtklappningochhjärtsvikt. Det märks genom att barnet får ett eller flera av följande symtom:
hen blir trött
hen orkar mindre
hen blir andfådd.
Barnet kan också få svullna ögonlock och öka i vikt på grund av att vätska samlas i kroppen.
Ibland har barnet både inflammation i hjärtmuskeln och i hjärtsäcken. Då kan hen känna ett tryck i bröstet som gör ont
Barnet kan ha inflammation i hjärtmuskeln utan att få några särskilda symtom när hen är förkyld eller har influensa. Läkaren kan då endast se förändringar påEKGeller iblodprover.
När och var ska jag söka vård?
Kontakta envårdcentraleller enjouröppen mottagningom barnet har symtom som tyder på hjärtmuskelinflammation. Om det är stängt kan du vänta tills vårdcentralen eller den jouröppna mottagningen öppnar.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Kan inflammation i hjärtmuskeln förebyggas?
Hjärtmuskelinflammation kan i sig inte förebyggas. Men det går att minska risken för spridning av virusinfektioner som kan orsaka hjärtmuskelinflammation genom atttvätta händernaoch använda handsprit. Tvätta händerna när barnet har varit ute, när hen har varit på toaletten och innan hen ska äta.
Det finns risk att barnet får allvarliga rubbningar i hjärtrytmen om hen leker eller tränar när hen har hjärtmuskelinflammation. Det är därför viktigt att barnet inte anstränger kroppen med till exempel fysiskt aktiv lek eller idrott om hen känner sig sjuk, harfeberochont i halsen.
Ofta får barnet göra ett så kallatarbetsproven tid efter att inflammationen har läkt innan hen får börja vara fysiskt aktiv igen.
Undersökningar och utredningar
För att se om ett barn har en hjärtmuskelinflammation får hen genomgå en EKG-undersökning och lämna blodprover. Ofta får barnet även genomgå enlungröntgen. Ibland undersöks hjärtats funktion medultraljud. En del barn kan också få genomgå enmagnetkameraundersökning.
Vilken typ av motttagning barnet undersöks på varierar mellan olika delar av landet. Som förälder eller närstående får du vanligtvis vara med under alla undersökningarna.
Behandling
Det finns ingen behandling som påverkar själva inflammationen. Men barnet kan ibland behöva läkemedel för att lindra symtomen. Hen kan då få följande läkemedel:
smärtstillande läkemedel
läkemedel mot hjärtsvikt
läkemedel mot rubbningar i hjärtrytmen.
Komplikationer och följdsjukdomar
En hjärtmuskelinflammation läker oftast utan komplikationer.
Det är ovanligt, men ibland kan barn få rubbningar i hjärtrytmen som går över efter en tid. Hjärtfunktionen kan bli så försämrad att barnet behöver intensivvård, men det är mycket ovanligt.
Inflammation i hjärtsäcken, perikardit
Hjärtat omges av ett tunt lager av bindväv. Bindväven bildar den så kallade hjärtsäcken, som håller hjärtat på plats. Vid en inflammation i hjärtsäcken bildas vätska som ibland kan behöva tömmas ut.
Barn kan få hjärtsäcksinflammation efter en hjärtoperation och har oftast ingen känd orsak. Ibland orsakas inflammationen av virus, som kan spridas som vid en vanlig förkylning.
Det är mycket ovanligt, men barn kan också få inflammationen i samband med en allvarlig infektion med bakterier i blodet. Det kalladsepsis.
Barn kan även få hjärtsäcksinflammation samtidigt med hjärtmuskelinflammation. Det kallas perimyokardit. Inflammation i hjärtsäcken är oftast ofarligt och läker vanligtvis av sig själv.
Symtom vid inflammation i hjärtsäcken
Barnet kan fåont i bröstetom hen har inflammation i hjärtsäcken. Det gör mer ont när barnet andas in eller ligger ner. Barnet kan ibland även ha symtom som påminner ominfluensa, till exempel hosta och ont i kroppen.
Det är ovanligt, men ibland kan inflammationen leda till hjärtklappning och hjärtsvikt. Barnet får då svårt att andas och blir mycket trött.
När och var ska jag söka vård?
Kontakta genast envårdcentraleller enjouröppen mottagningom du tror att barnet har hjärtsäcksinflammation. Om det är stängt, sök vård på en akutmottagning.
Ring genast 112 om barnet får svårt att andas.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Kan inflammation i hjärtsäcken förebyggas?
Det går inte att förebygga hjärtsäcksinflammation.
Ibland kan ett barn ha en inflammation i både hjärtsäcken och hjärtmuskeln. Det är därför viktigt att barnet inte anstränger kroppen med till exempel vid fysiskt aktiv lek eller idrott när hen inte mår bra, har feber eller ont i halsen.
Undersökningar och utredningar
För att se om barnet har hjärtsäcksinflammation får hen genomgåEKGochlungröntgensamt lämna blodprover. Barnet undersöks även medultraljudför att kunna se vätskan i hjärtsäcken.
Vilken typ av motttagning barnet undersöks på varierar mellan olika delar av landet. Som förälder eller närstående får du vanligtvis vara med under alla undersökningarna.
Behandling
Barnet får ofta läkemedel som dämpar inflammationen och är smärtlindrande.
Barnet kan behöva få vård på sjukhus om hen har mycket vätska i hjärtsäcken. Den kan då behöva tömmas med en slang som suger ut vätskan. De flesta barn blirsövdainför behandlingen. Men om det finns ovanligt mycket vätska i hjärtsäcken passar det bättre att barnet får lokalbedövning. Som förälder eller närstående får du vanligtvis vara med under behandlingen.Efter behandlingen behöver barnet komma tillbaka flera gånger för ytterligare undersökningar. Ibland bildas ny vätska som behöver tappas ut.
Komplikationer och följdsjukdomar
Det är ovanligt, men ibland kan barnet få tillbaka inflammationen i hjärtsäcken en eller flera gånger. Då behöver hen få läkemedel. Det är vanligast att hjärtsäcken blir inflammerad igen de närmaste sex månaderna efter den första gången.
Infektion i hjärtklaffarna, endokardit
Inuti hjärtat finns så kallade hjärtklaffar som kan öppnas och stängas när blodet passerar. Hjärtklaffarna täcks av en hinna. Ibland kan hinnan bli infekterad. Det kallas för endokardit och orsakas oftast av bakterier.
Infektionen är vanligare hos barn som harmedfödda hjärtfel, men är även då mycket ovanlig.
Barn kan bara få en hjärtklaffsinfektion om bakterier kommer in i blodet och sprids till hjärtklaffarna. Bakterierna kan komma in i blodet genom ett sår i huden.
Ett barn kan också få bakterier i blodet om hen har dålig tandhälsa. Det är ovanligt, men barnet kan också få bakterier i blodet om hen får en tand utdragen eller blir opererad i munnen.
Symtom vid infektion i hjärtklaffarna
Det vanligaste symtomet ärfeber. Barnet kan också bli trött och ibland även andfådd.
Det är ovanligt, men vid allvarliga infektioner kan barnet kan få blod i urinen eller blödningar runt naglarna.
När och var ska jag söka vård?
Kontakta envårdcentraleller enjouröppen mottagningom barnet har haft feber i mer än fyra dagar. Om det är stängt kan du vänta tills vårdcentralen eller den jouröppna mottagningen öppnar.
Sök genast vård på en akutmottagning om du vet att barnet har ett medfött hjärtfel och har haft feber mer än fyra dagar.
Ring telefonnummer 1177 om du vill hasjukvårdsrådgivning.Då kan du få hjälp med att bedöma symtom eller hjälp med var du kan söka vård.
Kan infektion i hjärtklaffarna förebyggas?
Alla barn bör undersökas av tandläkare regelbundet. Det är bra om du hjälper barnet attborsta tändernanoggrant. Det förebygger även infektioner i hjärtklaffarna.
Barn som har ettmedfött hjärtfelhar mycket större risk att få infektion i hjärtklaffarna än andra barn. Så om ditt barn har ett medfött hjärtfel är det extra viktigt med bra tandhälsa. Barnet kan ibland fåantibiotikainför en behandling hos tandläkaren. Barnet får läkemedlet i förebyggande syfte om det finns risk att bakterier kan spridas från munhålan ut i blodet.
Undersökningar och utredningar
För att hitta en infektion i hjärtklaffarna måste barnet lämnablodprovför att se om det finns bakterier.
Hen behöver även undersökas medultraljud. Hos en del barn kan läkaren då se spår av infektionen på hjärtklaffarna.
Vilken typ av motttagning barnet undersöks på varierar mellan olika delar av landet. Som förälder eller närstående får du vanligtvis vara med under alla undersökningarna.
Behandling
Barnet behöver behandling medantibiotikaom hen har fått en infektion i hjärtklaffarna eller i hinnan på hjärtats insida. Hen blir då inlagd på sjukhus och får läkemedlet direkt i blodet. Barnet får antibiotikan flera gånger om dagen under flera veckor.
Som förälder eller närstående får du vanligtvis vara med barnet på sjukhuset.
De flesta infektioner i hjärtklaffarna läker med antibiotikabehandling. Efter det har barnet vanligtvis inte längre några besvär.
Komplikationer och följdsjukdomar
Det är ovanligt, men det kan hända att infektionen skadar hjärtklaffarna så allvarligt att barnet måste opereras.
Påverka och delta i ditt barns vård
Du kansöka vårdför ditt barn på vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
Du ska vara vara delaktig i ditt barns vård. Därför är det viktigt att duförstår informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge barnet kan behöva vänta på vård och behandling.
Ju äldre barnet är desto viktigare är det att hen får vara delaktig i sin vård.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Mer på 1177.se
Så fungerar hjärtat och blodomloppet
Förbereda barn för besök i vården
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Inflammation i hjärtmuskeln, myokardit
Inflammation i hjärtsäcken, perikardit
Infektion i hjärtklaffarna, endokardit
Påverka och delta i ditt barns vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.