Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Cancer
Råd och stöd vid cancer
Praktiskt stöd vid cancer
Praktiskt stöd vid cancer
Cancer och behandlingen mot sjukdomen kan göra att du blir tröttare eller får andra besvär i kortare eller längre perioder. Då kan du behöva praktisk hjälp eller något hjälpmedel för att klara vardagen.
Du kan ha rätt till mer praktisk hjälp och fler hjälpmedel än du tror men det varierar beroende på var du bor. Frågakontaktsjuksköterskan, din läkare eller kuratorn vad som finns.
Du kan läsa mer om vilka personer som kan delta i din vård i textenVad är cancerrehabilitering?
Om du tappar hår
Vissa behandlingar kan göra att du tappar hår, till exempel på huvudet, ögonbrynen eller ögonfransarna.
En del använder en sjal eller en mössa under den tid som behandlingen pågår.
En del föredrar peruk. Då skriver läkaren enremissså att du kan få det. Du har rätt till bidrag för peruk. Bidraget är olika stort i olika regioner. Du får betala mellanskillnaden själv om bidraget inte räcker. På en del håll går det också att få ersättning för lösögonfransar.
Vid många sjukhus ger företag kurser i hudvård och smink för personer med cancer. Du kan även få lära dig olika sätt att knyta sjalar. Fråga kontaktsjuksköterskan var du kan hitta en sådan kurs om du är intresserad.
Tandvård kan ingå i behandlingen
En del cancerbehandlingar kan göra att du lättare får infektioner i munnen och hål i tänderna. Då kan du få tandundersökningar och viss tandvård till samma avgift som för sjukvård. Fråga din läkare eller kuratorn om du vill veta mer.
Här kan du läsa mer omtandvård i samband med vissa sjukdomar och sjukdomsbehandlingar.
Hjälpmedel kan göra livet lättare
Det finns olika hjälpmedel som kan underlätta vardagen. Hjälpmedel kan vara till exempel en rullator, en högre toalettsits eller ett trygghetslarm.
Be kontaktsjuksköterskan eller din läkare om kontakt med en arbetsterapeut om du vill diskutera hjälpmedel. Du och arbetsterapeuten bestämmer tillsammans vad som blir bäst för dig.
Basutbudet kostar ingenting men du måste lämna tillbaka sakerna när du inte behöver dem längre.
Ibland behöver du betala själv för ett hjälpmedel som du vill ha. Då kan du söka bidrag från fonder eller stiftelser.
Här kan du läsa mer omhur du får hjälpmedel.
Bidrag för att anpassa bostaden
Du kan få bidrag om sjukdomen och behandlingen gör att du behöver få din bostad anpassad. Du kan till exempel behöva bredare dörröppningar, lägre trösklar, hiss eller få badrummet ombyggt.
Läkaren eller kontaktsjuksköterskan kan hjälpa dig att få kontakt med en arbetsterapeut. Arbetsterapeuten hjälper till med bedömning av dina behov och de kontakter som behövs.
Här kan du läsa mer ombostadsanpassning.
Resa med färdtjänst
Du kan ansöka hos kommunen omfärdtjänstom sjukdomen och behandlingen gör det svårt för dig att åka med kollektiva färdmedel.
Sjukresor vid besök i vården
Du kan få ersättning för de kostnader du har haft för resor till och från exempelvis en vårdcentral, en tandläkarmottagning eller ett sjukhus på grund av sjukdomen. Reglerna kan vara lite krångliga, men du kan få dem förklarade där du får behandling.
Här kan du läsa mer omsjukresor.
Sjukvård i hemmet
Ibland kan det gå att få sjukvård hemma. Då kommer vårdpersonalen hem till dig i stället för att du kommer till vårdcentralen eller sjukhuset. Hemsjukvård kan innebära allt från enkla provtagningar till mer avancerad vård med medicinsk utrustning.
Hemsjukvården fungerar olika i olika regioner och kommuner. Din läkare eller kontaktsjuksköterska ordnar de kontakter som behövs.
Hemsjukvården samarbetar ofta med hemtjänsten.
Hemtjänst för att klara vardagen
Du kan få hemtjänst om du behöver hjälp med till exempel städning, tvätt, dusch, påklädning eller att handla mat.
Du ansöker om hemtjänst hos kommunen. Ring kommunens växel eller besök kommunens webbplats för att få kontakt med en biståndshandläggare. Biståndshandläggaren och du planerar tillsammans för den hemtjänst du kan få.
Kontaktsjuksköterskan eller kuratorn kan ge dig mer råd och information om du behöver det.
mer på andra webbplatser
Nationella vårdprogrammet för cancerrehabilitering
Cancerrehabfonden
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om du tappar hår
Tandvård kan ingå i behandlingen
Hjälpmedel kan göra livet lättare
Bidrag för att anpassa bostaden
Resa med färdtjänst
Sjukresor vid besök i vården
Sjukvård i hemmet
Hemtjänst för att klara vardagen
Läs mer på 1177.se
Anhörig – närstående
Här finns information för dig som är närstående eller anhörig.
Att få  hjälpmedel
Ditt hjälpmedel ska passa dig och dina behov. Här kan du läsa om hur det går till att få olika typer av hjälpmedel genom vården. Du kan också läsa om hur du köper ett hjälpmedel själv.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.