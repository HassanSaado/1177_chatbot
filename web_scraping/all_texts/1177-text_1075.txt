Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Rosfeber
Rosfeber
Rosfeber är en infektion i huden som orsakas av bakterier. Huden blir röd och svullen och du kan samtidigt ha feber. Rosfeber behandlas med antibiotika.
Symtom
Det är allra vanligast att få rosfeber på benen. Det här är vanliga symtom:
Du får en rodnad som breder ut sig i ett område inom några timmar. Den kan bli flera decimeter stor. Rodnaden är kraftig och har en tydlig kant.
Det gör ont och blir svullet i det infekterade området.
Du kan få feber.
Du kan också må illa och kräkas.
När och var ska jag söka vård?
Kontakta envårdcentraleller enjouröppen mottagningom du tror att du har rosfeber.
Kontakta genast en vårdcentral eller en jouröppen mottagning om du tror att du har rosfeber och samtidigt har feber. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Rosfeber behandlas med antibiotika. Du som inte har så stora besvär får antibiotika i tablettform.
Du som är mycket sjuk med hög feber kan behöva vårdas på sjukhus. Då får du antibiotika direkt i blodet med dropp.
Lindra besvären
Det kan lindra att lägga kompresser indränkta i alsollösning på infektionen.
Det kan också kännas skönt att vila ett infekterat ben när du sitter, till exempel på en fotpall.
Vad beror rosfeber på?
Rosfeber beror på att det kommer in bakterier i huden genom sår och sprickor. Bakterierna växer sedan i antal och orsakar en infektion.
Ofta är det bakterier som naturligt finns på huden som orsakar rosfeber. När bakterierna endast finns på huden orsakar de ingen skada. Däremot kan bakterierna orsaka en allvarlig infektion om de kommer in i huden och blir fler i antal.
Du kan få rosfeber mer än en gång.
Rosfeber smittar oftast inte
Rosfeber smittar inte vid vanliga sociala kontakter, som att hälsa på någon eller sitta bredvid någon.
Du som har sår eller sprickor i huden kan bli smittad vid nära hudkontakt. Det är däremot ovanligt.
En del har ökad risk att få rosfeber
Du har ökad risk att få rosfeber om du har bensår eller är svullen i ett ben eller i en arm. Du kan vara svullen efter till exempel en operation.
Kan jag förebygga rosfeber?
Det är viktigt att sköta huden noga om du har lätt för att få rosfeber, till exempel om du har haft bensår under en längre tid. Här är några tips på vad du kan göra:
Smörj huden med en mjukgörande kräm. Krämen gör huden mjuk och smidig, och då minskar risken för sprickor.
Tvätta små sår noga. Tvätta med tvål och vatten och skydda såren med plåster eller förband.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Vad beror rosfeber på?
Kan jag förebygga rosfeber?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.