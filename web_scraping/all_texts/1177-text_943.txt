Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Bildundersökningar och röntgen
Röntgen av magen på barn, buköversikt
Röntgen av magen på barn, buköversikt
Röntgen av magen kan visa om ett barn har tarmvred, stopp i tarmen eller förstorad lever eller mjälte. Undersökningen gör inte ont och som närstående kan du vara med hela tiden.
Undersökningen kallas även buköversikt. Buken är den del av kroppen där bland annat levern, mjälten, magsäcken och tarmarna finns.
Här kan du läsa mer allmän information omröntgenavbarn.
Behöver barnet förbereda sig inför undersökningen?
Barnet behöver inte förbereda sig på något särskilt sätt inför röntgen av magen. Hen kan äta och dricka som vanligt före undersökningen.
Det är bra om barnet kissar före undersökningen så att hen inte blir kissnödig när den pågår.
Syskon bör inte följa med till undersökningen.
Hur går undersökningen till?
Barn tycker ofta att det är jobbigt att ta av sig kläderna och känner sig tryggare om till exempel tröjan får vara på. Inför undersökningen räcker det att dra upp tröjan lite, och ta ner byxorna nedanför stjärten om barnet har kläder utan metallknappar. Underkläder kan vara kvar. De flesta ligger på rygg eller på sidan när bilden eller bilderna tas. Oftast behövs bara en eller två bilder.
Undersökningen gör inte ont och tar mellan fem och tio minuter.
Du får vara med hela tiden
Som närstående får du vara med vid undersökningen. Det finns skyddsförkläde att låna för att du inte ska utsättas för onödig röntgenstrålning. Tala om för vårdpersonalen om du är gravid.
Vad kan undersökningen visa?
Röntgen av magen kan till exempel visa om ett barn har tarmvred, stopp någonstans i tarmen eller förstorad lever eller mjälte. Undersökningen kan också visa om barnet har svalt något metallföremål, till exempel ett mynt.
Hur mår barnet efteråt?
Barnet påverkas inte av undersökningen utan mår som vanligt efteråt.
Hur får jag reda på undersökningsresultatet?
Efter undersökningen analyserar en läkare bilderna. Hen skickar sedan svaret till den läkare som bestämde att barnet skulle undersökas. Ni får oftast svar inom en vecka, men ibland går det fortare än så.
En röntgenundersökning är inte skadlig
En röntgenundersökning kan vara till stor nytta för att ställa diagnos och behandla olika skador och sjukdomar. Vid varje undersökning går röntgenstrålar genom kroppen, men stråldosen är anpassad så att den blir så liten som möjligt. Här kan du läsa mer omstrålning vid röntgenundersökningar.
Påverka och delta i ditt barns vård
Du kansöka vårdför ditt barn på vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
Du ska vara vara delaktig i ditt barns vård. Därför är det viktigt att duförstår informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge barnet kan behöva vänta på vård och behandling.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Ju äldre barnet är desto viktigare är det att hen får varadelaktig i sin vård.
Så kan du förbereda barnet för besök i vården
Både du och barnet kan ha funderingar och frågor inför ett besök i vården. Det är bra omni kan förbereda er hemma. Det finns olika tips beroende på hur gammal barnet är.
Mer på 1177.se
Röntgen av barn
Förbereda barn för besök i vården
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Behöver barnet förbereda sig inför undersökningen?
Hur går undersökningen till?
Vad kan undersökningen visa?
Hur mår barnet efteråt?
Hur får jag reda på undersökningsresultatet?
En röntgenundersökning är inte skadlig
Påverka och delta i ditt barns vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.