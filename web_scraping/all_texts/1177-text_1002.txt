Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Att få recept och att köpa läkemedel
Var kan jag köpa läkemedel?
Var kan jag köpa läkemedel?
Vissa läkemedel kan du köpa receptfritt. Andra kan du bara köpa om du har ett recept från till exempel en läkare eller tandläkare. Du kan köpa alla läkemedel på godkända apotek och webbplatser. Vissa receptfria läkemedel kan du även köpa på andra ställen, till exempel livsmedelsaffärer.
Det är Läkemedelsverket som beslutar om ett läkemedel kan köpas utan recept eller om det ska vara receptbelagt. De bestämmer också vilka läkemedel som får säljas på andra ställen än apotek.
En kortare version av den här texten finns även pålätt svenskaoch översatt tillflera språk.
Receptfritt eller receptbelagt
Det som avgör om ett läkemedel ska vara receptfritt eller receptbelagt är till exempel vad det innehåller och vad det ska användas till. För att ett läkemedel ska vara receptfritt ska det kunna användas för egenvård. Det innebär att det ska användas vid lättare besvär då du själv kan ställa diagnos och besluta om behandling.
Vissa läkemedel är receptfria i mindre förpackningar, men när förpackningarna är större krävs recept. Det beror på att de mindre förpackningarna passar för mera tillfällig egenvård medan de större är till för längre tids behandling i samråd med läkare.
Läkemedel som har komplicerade doseringar eller som kan medföra allvarliga biverkningar även i rekommenderad dos är receptbelagda. Oftast är det en läkare som skriver ut recept. Även annan vårdpersonal, till exempel tandläkare och vissa distriktssköterskor kan skriva ut en del läkemedel.
Köpa på apotek
På apotek kan du köpa både vanliga läkemedel, naturläkemedel, väletablerade växtbaserade läkemedel och traditionella växtbaserade läkemedel. Det är bara apotek som får sälja receptbelagda läkemedel. Alla apotek måste godkännas av Läkemedelsverket, och får då använda den nationella apotekssymbolen. Apotekssymbolen är en variant av ett grönt kors, som är en vanlig internationell symbol för apotek.
Finns mitt läkemedel på apoteket?
Du kan själv ta reda på vilket eller vilka apotek som har ditt läkemedel på lager.
Det gör du genom att gå in påfass.se. Skriv namnet på ditt läkemedel i sökrutan. Välj rätt alternativ i sökresultatet. Då visas information om läkemedlet. Klicka på rutan "Lagerstatus".
Köpa på andra försäljningsställen
Naturläkemedel och traditionella växtbaserade läkemedel får säljas fritt och finns att köpa på apotek, i hälsokostaffärer och livsmedelsaffärer.
Vissa receptfria läkemedel och väletablerade växtbaserade läkemedel får säljas på andra ställen än apotek, till exempel i livsmedelsaffärer och på bensinstationer. Den som vill sälja dessa läkemedel måste göra en anmälan till Läkemedelsverket och följa det regelverk som finns. Alla försäljningsställen måste följa samma regler.
Det krävs ingen farmaceutisk utbildning för att få sälja de utvalda receptfria läkemedlen. Försäljaren ska däremot kunna tala om var du kan få information och råd om de läkemedel du köper.
För att få köpa receptfria läkemedel i butik måste du vara minst 18 år gammal.
Köpa på nätet
Det kan vara smidigt att handla genom nätet och du kan ofta få läkemedlen direkt i brevlådan. Men alla webbplatser är inte godkända, och får därför inte sälja läkemedel. Godkända webbplatser har en eller två symboler. Handla bara från webbplatser som är godkända.
Sveriges symbol för apotek
Symbolen gäller i Sverige och visar att apoteket har tillstånd att sälja läkemedel. Symbolen används både av apotek som finns på nätet och fysiska apotek.
EU:s symbol för godkända webbplatser
Denna symbol används av webbplatser inom EU som har tillstånd att sälja läkemedel. Symbolen ser likadan ut i hela EU.
Du kan klicka på symbolen när du är inne på en svensk webbplats som du vill handla från. Då kommer du till Läkemedelsverkets webbplats, till en lista med alla webbplatser som har anmält webbhandel.
Olaglig läkemedelsförsäljning
Det förekommer illegal försäljning av läkemedel på internet. Läkemedel som säljs utan tillstånd är inte kontrollerade och att köpa dessa läkemedel är förenat med stora risker. Illegala läkemedel kan innehålla något annat än vad som står på förpackningen.
Läs mer omrisker med att köpa läkemedel på nätet.
Hämta ut recept i Europa
Du kan hämta ut läkemedel på recept inom hela EES-området, det vill säga EU samt Norge, Island och Lichtenstein. Receptet måste vara utskrivet av en behörig förskrivare inom EES-området. Receptet måste innehålla lite mer information än om du hämtar ut ett svenskt recept i Sverige. Till exempel ska adress till förskrivarens arbetsplats och fullständiga kontaktuppgifter till förskrivaren finnas med. Det finns också regler för hur läkemedlets namn, styrka och mängd ska skrivas på receptet.
Mer på 1177.se
När du får ett recept
Läkemedel på recept – kostnader
Reklamation av läkemedel
Risker med att köpa läkemedel på nätet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Receptfritt eller receptbelagt
Köpa på apotek
Finns mitt läkemedel på apoteket?
Köpa på andra försäljningsställen
Köpa på nätet
Hämta ut recept i Europa
Mer på andra webbplatser
Finns läkemedlet på apoteket?
Här kan du själv ta reda på vilka apotek som har ditt läkemedel på lager. Sök på läkemedlets namn och klicka på rutan "Lagerstatus".
Restnoterade läkemedel
Här kan du se om ett läkemedel är restnoterat, alltså slut hos tillverkaren. Du får också veta vad du kan göra. Sök på läkemedlets namn och välj ditt läkemedel i listan.
Utbyte av läkemedel på apotek
När du köper ett receptbelagt läkemedel får du ofta ett likvärdigt läkemedel som kostar mindre. Det kallas generiskt utbyte. Här kan du läsa mer.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.