Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Bett, stick och växter
Fästingbett
Fästingbett
Fästingar är små spindeldjur som framför allt finns i skog och i högt gräs. De biter sig fast i huden för att suga blod. Ett fästingbett ger oftast inga besvär, men ibland kan fästingar sprida sjukdomar som borrelia och TBE.
Den här texten finns även pålätt svenskasamtöversatt till flera språk.
Några råd om fästingar.
Några råd om fästingar.
Symtom
Det är vanligt att det kliar och blir lite rött på bettstället i några dagar efter fästingbettet. Det brukar gå över av sig själv inom några dagar.
När och var ska jag söka vård?
De allra flesta som blir bitna av en fästing behöver inte söka vård. Du kan själv ta bort en fästing som har bitit sig fast.
Kontakta envårdcentralom du har en rodnad som kommer en till fyra veckor efter ett fästingbett. Ibland räcker det att du chattar eller videosamtalar med en läkare för att få vård.
Kontakta envårdcentraleller enjouröppen mottagningså snart det går om du har ett eller flera av följande besvär:
Du har feber, huvudvärk och är tröttare än vanligt efter ett fästingbett.
Du har ont i muskler och leder en tid efter ett fästingbett.
Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom eller hjälp med var du kan söka vård.
Om det är bråttom
Ring genast 112 om:
Du har huvudvärk, är stel i nacken och känner dig väldigt sjuk.
Du blir förlamad i ansiktet eller annan del av kroppen.
Så tar du bort en fästing
Det är viktigt att ta bort en fästing så fort som möjligt. Risken för att få i sig smittämnen ökar ju längre fästingen biter sig fast. Du ska inte smörja eller badda något på fästingen innan du tar bort den.
Så här tar du bort en fästing:
Använd en pincett eller en fästingborttagare. Båda finns att köpa på ett apotek och i en del butiker.
Ta tag om fästingen så nära huden som möjligt och dra långsamt rakt ut.
Försök att få med hela fästingen. Om det blir en del kvar kan du låta det vara.
Tvätta bettstället med tvål och vatten eller desinfektionsmedel.
Kontrollera huden efter ett fästingbett
Du som har fått ett fästingbett bör kontrollera huden under några veckor efter bettet. Om det kommer en rodnad i huden efter en vecka kan det vara ett tecken på borrelia, särskilt om rodnaden växer.
Så kan du skydda dig mot fästingbett
Det har visat sig att mörkt färgade kläder drar till sig färre fästingar. Däremot kan det vara lättare att upptäcka fästingar på ljusa kläder.
Du kan skydda dig bra genom att ha på dig mörka och täckande kläder. Det kan till exempel vara en långärmad tröja, långbyxor och strumpor. Ha heltäckande skor på fötterna, helst stövlar.
Kontrollera kroppen
Leta gärna efter fästingar på kroppen när du har varit utomhus. Du kan till exempel ta för vana att leta efter fästingar varje kväll. Fästingar vandrar omkring i flera timmar på kroppen innan de biter sig fast, så då kan du ibland hitta dem innan dess.
Barn får ofta fästingar på övre delen av kroppen. Glöm inte att titta i hårbotten och bakom öronen. Det är också bra att regelbundet leta efter fästingar på husdjur.
Vad är en fästing?
Fästingar är små spindeldjur som främst finns i skog och i högt gräs. De kan bli aktiva redan tidigt på våren, när det börjar bli cirka fem grader varmt. Säsongen för fästingar brukar räknas från mars till november.
Fästingen genomgår tre aktiva stadier i sin utveckling. Först från larv till nymf och därefter till vuxen fästing. I varje stadium behöver den suga blod för att utvecklas vidare. Larven ser ut som en fästing men är mindre, ungefär en halv millimeter lång. Nymfen är cirka en millimeter och den vuxna fästingen är 3 till 4 millimeter lång.
Sjukdomar som sprids av fästingar
Det finns flera sjukdomar som kan spridas med fästingar. I Sverige ärborreliaochTBEvanligast.
Borrelia orsakas av en bakterie. Du kan inte vaccinera dig mot borrelia, men sjukdomen kan behandlas med antibiotika. Risken att bli smittad är liten om du tar bort fästingen direkt.
TBE orsakas av ett virus och förekommer framför allt i vissa riskområden. Du kanvaccinera dig mot TBE.
Fästingar kan också överföra en annan bakterie som kan ge fästingfeber, en sjukdom som är vanlig bland djur. Människor kan också smittas men får mycket sällan några symtom.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Så tar du bort en fästing
Så kan du skydda dig mot fästingbett
Vad är en fästing?
Sjukdomar som sprids av fästingar
Påverka och delta i din vård
Aktuella artiklar
Borrelia
Borrelia är en bakteriesjukdom som sprids av fästingar. De flesta får lindriga besvär och blir friska efter att ha behandlats med antibiotika. Ibland sprider sig sjukdomen till nervsystemet och lederna, och då kan det ta längre tid att bli frisk.
TBE - fästingburen hjärninflammation
TBE är en virussjukdom som sprids av fästingar. De flesta som smittas får lindriga besvär och blir friska efter några dagar, men upp till en tredjedel får en inflammation i hjärnan eller hjärnhinnorna. Det finns vaccin mot TBE.
Infektion och inflammation
Vad är en infektion och vad är en inflammation? Det kan du läsa om här.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.