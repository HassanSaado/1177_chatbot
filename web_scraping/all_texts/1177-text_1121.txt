Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Inkontinens
Hjälpmedel vid inkontinens
Hjälpmedel vid inkontinens
Det finns många hjälpmedel om det läcker urin eller avföring eller om du har svårt att kissa. Du ska kunna göra det du vill utan att vara orolig för att det läcker. Du ska också kunna kissa när det behövs.
Att ofta snabbt bli kissnödig och ha svårt att hålla sig kallas för att ha trängningar. Att det läcker urin eller avföring kallas för inkontinens.
Det är viktigt att du söker vård för dina besvär.
Läs om hur det går till att få ett hjälpmedel vid inkontinens.
Här beskrivs olika hjälpmedel vid inkontinens eller när du har besvär med att kissa.
Hjälpmedel som suger upp urin eller avföring
Många hjälpmedel vidurininkontinensbestår av olika typer av absorberande skydd. Det betyder att skydden suger upp urinen som läcker ut. Det finns skydd som används en gång. Det finns även tvättbara skydd som du kan använda flera gånger.
Inkontinensskydd har en snabb uppsugningsförmåga och ett ytskikt som gör att skyddet inte känns vått. De flesta skydd minskar också lukt.
Skydden finns i många olika storlekar och är gjorda på olika sätt. Det viktigaste är att skyddet håller tätt och passar ditt behov. Du får prova ut vilket skydd som passar bäst för dig. Skyddet ska vara så diskret som möjligt och enkelt att använda.
De flesta skydd har ett spärrskikt på undersidan närmast kläderna så att inte urinen blöter igenom på kläderna. Använd ett skydd åt gången.
Skydden går att fästa på olika sätt, till exempel med en tejpremsa eller kardborreremsa. Det finns också skydd utan fixering som hålls på plats mot kroppen med en särskild byxa som sitter åt. Men ofta räcker det med en trosa eller en kalsong för att skyddet ska sitta stadigt.
Det finns särskilda skydd som är anpassade föravföringsinkontinens.
Andra exempel på absorberande skydd
Det finns tvättbara byxor som har absorberande material i grenen. De kan användas istället för engångsskydd.
Det finns också särskilda skyddsbyxor som du kan använda när du ska bada. Då sätter du ett absorberande skydd i skyddsbyxan som du har under dina vanliga badkläder.
Det finns olika underlägg och skydd för att skydda det du sitter eller ligger på. Det finns både tvättbara och sådana som används en gång.
Hjälpmedel för att samla upp urin
Det finns olika sorters hjälpmedel för att samla upp urin.
En urindroppsamlare används när det läcker urin från penisen. Urindroppsamlaren kallas även uridom. Den rullas ut över penisen ungefär som en kondom.
Längst fram på urindroppsamlaren sitter en pip som leder urinen till en urinuppsamlingspåse. Påsen sätts fast på låret eller vaden och syns inte under kläderna. En del påsar används bara en gång. Andra påsar har en ventil som gör att de går att tömma. De kan därför användas i flera dagar. Alla påsar ska tömmas och kastas efter de har lossats från urindroppsamlaren.
Urinflaskan är en annan typ av hjälpmedel som samlar upp urin. Du kan kissa i en sådan när du till exempel ligger eller sitter, och sedan tömma den i en toalett. Det är ett alternativ när det inte finns någon toalett i närheten eller om du har svårt att sitta ner och kissa.
Hjälpmedel som styr urinstrålen
Det kan vara så att du inte kan sitta ner och kissa, på grund av till exempel en skada eller sjukdom. Då finns det ett hjälpmedel som heter kisstratt. Den ser ut som en liten tratt som gör att du som ärkvinnakan stå upp och kissa. Du sätter den bredare delen mot området runt urinrörets mynning. När du sedan kissar leds urinen genom pipen ner i toaletten.
Hjälpmedel för att kunna kissa
Om du inte kan kissa själv kan du behöva en kateter. Det är en tunn mjuk slang som förs in i urinblåsan och tömmer den på urin. En kateter kan behövas om du till exempel ska opereras eller harprostataförstoring. Vissa katetrar används bara när blåsan ska tömmas och tas sedan bort. Andra katetrar sitter istället kvar en tid.
Här kan du läsa mer om katetrar i urinblåsan.
Att tappa ut urinen själv
Du kan behöva lära dig atttappa ut urinen ur urinblåsansjälv om du till exempel har prostataförstoring eller en neurologisk skada. Det ska du göra tre till fem gånger om dagen om med hjälp av en tunn engångskateter.
Hjälpmedel som hindrar att det läcker urin eller avföring
Det finns olika typer av stoppande hjälpmedel som hindrar att det läcker urin eller avföring.
En penisklämma kan användas när det läcker urin från penisen. Penisklämman kallas även uretraklämma. När du fäster den runt penis skapas ett tryck på urinröret som gör att det inte läcker.
Det finns olika typer av stöd som förs in i slidan som gör att urinröret inte läcker urin. De kan till exempel användas vidansträngningsinkontinens.
Analproppen kan användas när det läcker avföring. Analproppen förs in i ändtarmen och hindrar avföringen från att läcka.
Hjälpmedel som larmar
Sängvätningslarm används framför allt av barn. Larmet har en sensor som känner av när det blir vått och larmar när det sker.
Läs mer om när barn kissar i sängen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hjälpmedel som suger upp urin eller avföring
Hjälpmedel för att samla upp urin
Hjälpmedel som hindrar att det läcker urin eller avföring
Hjälpmedel som larmar
Aktuella artiklar
Att få hjälpmedel vid inkontinens
Det är vanligt att ha besvär med att det läcker urin eller avföring.  Det är viktigt att du söker vård för att ta reda på vad som orsakar dina besvär. Det påverkar vilka hjälpmedel du kan få.
Urininkontinens
Om du har urininkontinens så läcker det urin när du inte vill det. Det finns olika typer av inkontinens och flera behandlingar som kan hjälpa dig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.