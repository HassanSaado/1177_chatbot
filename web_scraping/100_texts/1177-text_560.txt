Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Före och efter operation
Levnadsvanor i samband med operation
Levnadsvanor i samband med en operation
Dina levnadsvanor före och efter en operation kan påverka risken för olika komplikationer, och hur fort du återhämtar dig. Det är viktigt att du gör ett uppehåll om du röker eller dricker alkohol. Det är bra om du rör på dig, och att du får i dig den näring du behöver.
Råden på den här sidan gäller vid stora och små operationer. Du kan ha fått fler eller andra råd av vårdpersonalen. Då ska du följa de råden.
Rökning – Gör ett uppehåll
Det är viktigt att inte röka före och efter en operation. Det minskar risken för komplikationer.
Så här påverkar du resultatet av operationen om du gör ett uppehåll med rökningen:
Risken minskar för besvär med såret efter operationen, till exempel att det spricker upp eller tar längre tid att läka.
Immunförsvaret fungerar bättre.
Risken för en infektion i såret minskar.
Risken minskar för lunginflammation och andra besvär i lungorna.
Hur länge behöver jag göra ett uppehåll med rökningen?
Riktlinjerna kan variera beroende på var i landet du bor. Det är vanligt att behöva göra ett uppehåll med rökningen så här länge, både vid stora och små operationer:
Helst 8 veckor, men minst 4 veckor före operationen.
Helst 8 veckor, men minst 4 veckor efter operationen.
Du behöver låta bli helt att röka under veckorna före och efter operationen. Det räcker inte att du minskar ned på rökningen.
Rök inte även om du ska opereras akut
En del behöver opereras akut, alltså inom en kort tid. Det kan till exempel vara om du har brutit ett ben. Då är det viktigt att du inte röker under de timmar eller dagar som är kvar till operationen.
Du behöver fortsätta med rökuppehållet i minst 6 veckor efter operationen för att minska risken för komplikationer.
Du kan få stöd och hjälp att göra ett uppehåll med rökningen
En del klarar själv att göra ett rökuppehåll, men de flesta behöver hjälp från vården. Det kan finnas en person som är särskilt utbildad för det där du ska opereras.
Så här kan du göra:
Berätta för personalen att du röker. Den du berättar för kan se till att du får hjälp att göra ett uppehåll med rökningen.
Be omnikotinläkemedel, om du tror att du behöver det. Det går bra att använda även i samband med en operation.
Kontakta envårdcentralom du vill ha hjälp att sluta röka. Du kan också kontakta Sluta-röka-linjen på telefonnummer 020-84 00 00, eller läsa mer påslutarokalinjen.se.
Läs mer om hur du kan fåhjälp att sluta röka.
Vad gäller för  snus och e-cigaretter?
Att göra ett uppehåll med snus eller e-cigaretter inför en operation är inte lika viktigt som med tobaksrökning. Det gäller om din läkare inte säger något annat. Men det kan vara viktigt för dig av andra skäl att sluta med snus eller e-cigaretter.
Läs mer om hurrökning och snusningpåverkar kroppen.
Alkohol – Gör ett uppehåll
Det är viktigt att du inte dricker någon alkohol under minst 4 veckor före operationen. Vänta med att dricka alkohol ända till såret har läkt och du mår helt bra igen.
Prata med läkaren om vad som gäller för dig.
Alkohol ökar risken för komplikationer. Så här påverkar du resultatet av operationen om du gör ett uppehåll med att dricka alkohol:
Risken för blödningar minskar.
Såret efter operationen läker snabbare.
Immunförsvaret fungerar bättre.
Risken för en infektion i såret minskar.
Hjärtat fungerar bättre.
Läs mer omhur alkohol påverkar kroppen.
Du kan få stöd och hjälp att göra ett uppehåll med alkoholen
En del tycker att det är svårt att ändra sina alkoholvanor. Gör något av följande om du behöver hjälp:
Berätta för personalen där du ska opereras. Den du berättar för kan hänvisa dig vidare.
Kontakta envårdcentral.
Ring Alkohollinjen på 020-84 44 48 eller läs mer påalkohollinjen.se. Du får kostnadsfri rådgivning via telefon om dina alkoholvanor. Du kan vara anonym.
Läs mer om hur du kanändra dina alkoholvanor.
De flesta mår bra av att röra på sig
Du återhämtar dig snabbare om kroppen är stark och uthållig inför operationen. Försök att röra på dig varje dag. Gör någon fysisk aktivitet som är möjlig för dig och som du tycker om.
Tips på hur du kanröra dig i vardagen.
Film: Tips på övningar du kan göra när du ligger i en säng.
Du kan få hjälp och stöd med fysisk aktivitet
Gör något av följande om du behöver stöd och hjälp med att komma igång med fysisk aktivitet:
Berätta för personalen där du ska opereras. De kan hänvisa dig vidare.
Kontakta envårdcentral. I en del regioner kan du fåfysisk aktivitet på recept.
Viktigt att du rör på dig även efter operationen
Efter operationen är det viktigt att du börjar röra på dig så snart du kan. Så här kan du påverka resultatet av operationen om du rör på dig:
Risken att du ska få en blodpropp minskar.
Såret efter operationen kan läka snabbare.
Det kan göra mindre ont, eller sluta göra ont fortare efter operationen.
Rörligheten och balansen ökar.
Du kan må bättre psykiskt.
En del behöver särskild träning
Du kan behöva träna på ett särskilt sätt för att få tillbaka rörligheten i den kroppsdel som har opererats.
Du kan få råd om vilken typ av träning och rörelse som är bäst för dig. Du kan behöva hjälp av en fysioterapeut.
Ät så att du orkar och mår bra
Det är särskilt viktigt inför en operation att du äter mat och har vanor som gör att du får i dig tillräckligt mycket näring. Så här kan det påverka resultatet av operationen:
Såret efter operationen läker snabbare.
Risken minskar för en infektion i såret.
Ät hälsosamt och regelbundet
Så här gör du för att få i dig den näring du behöver:
Ät hälsosam mat. Exempelvis grönsaker, rotfrukter, baljväxter, och mat med fullkorn. Ät mindre kött, salt och socker.
Ät regelbundna måltider. Till exempel frukost, lunch och middag, och mellan ett och tre mellanmål.
Läs mer om attäta för att må bra.
Läs mer om attskapa en hållbar vana.
Du kan få stöd och hjälp med näring och matvanor
Kontakta envårdcentralom något av följande gäller för dig:
Du har minskat snabbt i vikt. Minskningen kan vara frivillig eller ofrivillig.
Du har undervikt.
Du har nedsatt aptit.
Du har svårt att tugga och svälja.
Du kan få hjälp av en dietist, till exempel med något av följande:
råd om hälsosam mat
råd och stöd för att undvika näringsbrist om du behöver minska vikten
extra kosttillskott om du har undervikt.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Rökning – Gör ett uppehåll
Alkohol – Gör ett uppehåll
De flesta mår bra av att röra på sig
Ät så att du orkar och mår bra
Aktuella artiklar
Hjälp att sluta röka
Det är aldrig för sent att sluta röka. Kroppen börjar återhämta sig nästan omedelbart när du gör ett rökstopp.
Så kan du ändra dina alkoholvanor
Det går att bli av med alkoholproblem. Det viktiga är att du själv vill ha en förändring. Det räcker inte att andra vill att du ska sluta. Många kan ändra vanor utan behandling.
Fysisk aktivitet och träning
Här kan du läsa om hur du på ett enkelt sätt kan träna och öka din fysiska aktivitet i vardagen. Du kan till exempel läsa om hur du tränar när du ligger i en säng. Du kan också se filmer som visar träningsprogram som du kan göra i ditt hem. Här kan du också läsa om ergonomi och om fysisk aktivitet på recept, FaR.
Äta för att må bra
Här kan du läsa om hur du kan äta för att din kropp ska må så bra som möjligt. Du kan läsa om tips för att göra dina matvanor mer hälsosamma. Du kan också läsa om vegetarisk mat och om olika typer av näring som din kropp behöver.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.