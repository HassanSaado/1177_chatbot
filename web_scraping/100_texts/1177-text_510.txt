Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Söka vård - andra språk
Så fungerar vården i Sverige - ukrainska
Як працює система охорони здоров'я в Швеції
Якщо ви або хтось із вашої родини потребує медичної допомоги, зазвичай її можна отримати у медичному центрі  (vårdcentral). Якщо ви не впевнені, куди звернутися за медичною допомогою, зателефонуйте за номером 1177. Говорити можна шведською і англійською. Вам відповість медсестра і дасть поради про те, що ви можете зробити самостійно, щоб покращити своє самопочуття.
Läs texten på svenska.
Відповідальність за охорону здоров’я у Швеції несуть окремі регіони країни. Оберіть регіон у верхній частині сторінки, щоб отримати більш детальну інформацію для вашого регіону.
У цьому тексті є посилання на сайт 1177.se, де можна знайти медичні заклади. Інформація наведена шведською мовою. Зверніться за допомогою до когось, хто володіє шведською, якщо вам це потрібно.
Детальніше про 1177 читайте уцьому тексті.
Медичні центри знаходяться поряд з вами
Медичний центр (vårdcentral) зазвичай можна знайти недалеко від місця вашого проживання. Цей медичний заклад може також називатись центром здоров’я або клінікою сімейних лікарів (hälsocentral, husläkarmottagning, familjeläkarmottagning).
У медичному центрі є лікарі, медсестри та інший медичний персонал. Вони можуть допомогти, якщо ви або хтось із вашої родини захворів або почувається пригніченим.
Медичні центри працюють в будні дні
Медичні центри завжди працюють протягом дня з понеділка по п'ятницю. Деякі медичні центри працюють в інший час.
Зазвичай потрібно записатися на прийом, перш ніж приходити.
Тут ви можете знайтимедичний центрпоруч з вами. Сторінка шведською мовою.
Чергові відділення ввечері та у вихідні
Якщо вам потрібна медична допомога, коли медичний центр не працює, можна звернутись до чергового відділення (jourmottagningar). Вони працюють ввечері та у вихідні.
Тут ви можете знайтичергові відділення. Сторінка шведською мовою.
Відділення невідкладної допомоги — у разі невідкладних медичних станів
Якщо ви отримали серйозну травму або дуже серйозно захворіли, зверніться до відділення невідкладної допомоги. Вони працюють цілодобово. Немає необхідності записуватись на прийом.
У відділенні невідкладної допомоги в першу чергу допомога надається найбільш хворим. Це означає, що людям з менш серйозним медичним станом, можливо, доведеться чекати на допомогу.
Служба екстреної допомоги — 112
У разі екстрених ситуацій або небезпеки для життя дзвоніть за номером 112.
Оператори служби розмовляють шведською і англійською, але у разі необхідності можна скористатися допомогою перекладача. Якщо вам або хворій людині терміново потрібно потрапити до відділення невідкладної допомоги, за вами вишлють швидку.
Медичні заклади для дітей
Для дітей у віці до 6 років існують спеціальні заклади, які називаються дитячими поліклініками (barnavårdscentraler). Діти відвідують їх регулярно і проходять там вакцинацію. Тут можна знайти дитячі поліклініки. Сторінка шведською мовою
В деяких місцях є спеціальні лікарні та відділення невідкладної допомоги для дітей.
Відділення для підлітків та молоді
Відділення для підлітків та молоді (ungdomsmottagningar) призначені для осіб віком від 13 до 25 років. Там можна отримати допомогу, наприклад, з контрацепцією, тестами на вагітність, у разі захворювань, що передаються статтєвим шляхом, а також підтримку у вигляді бесід та поради.
Детальніше читайте наyoumo.se.
Тут можна знайтивідділення для підлітків та молоді. Сторінка шведською мовою.
Жіноча консультація
Існують спеціальні відділення для жінок. Вони називаються відділеннями жіночої консультації (barnmorskemottagning), центрами здоров’я матері (mödravårdscentral) та дитини або центрами жіночого здоров’я (kvinnohälsovård). Там ви можете отримати консультації та поради щодо контрацепції та здати аналізи на різні захворювання. Вагітні можуть приходити на огляди.
Якщо в вас почались пологи, треба звернутись до пологового відділення. Вони працюють цілодобово.
Тут можна знайтивідділення жіночої консультації. Сторінка шведською мовою.
Інші приймальні відділення
Медична допомога іноді надається в інших приймальних відділеннях, наприклад, у дерматологічному відділенні, психіатричному відділенні або офтальмологічному відділенні.
В такому випадку вам мають виписати направлення. У направленні міститься інформація про необхідне обстеження або курс лікування. Направлення відправляє медичний працівник, який вас приймає у поліклініці.
Можливо, вам доведеться чекати певний час на запрошення від одного з таких приймальних відділень.
Стоматологічні клініки
Стоматологічна допомога часто коштує дорожче, ніж інші види медичної допомоги. Запитайте заздалегідь, скільки коштуватиме лікування. Діти та підлітки зазвичай отримують стоматологічну допомогу безкоштовно.
Тут можна знайтистоматологічні клініки. Сторінка шведською мовою.
Яка вартість медичної допомоги?
Різні види медичної допомоги в Швеції мають різну вартість. Наприклад, звернення до відділення невідкладної допомоги обходиться дорожче, ніж візит до медичного центру.
Вартість також залежить від вашого віку і того, чи ви проживаєте у Швеції або приїхали з іншої країни.
Діти та підлітки частіше за все отримують медичну допомогу безкоштовно.
Попросіть перекладача, щоб отримати допомогу своєю мовою
Ви можете мати право на послуги перекладача, якщо не розмовляєте шведською. Перекладач зобов'язаний дотримуватися конфіденційності. Послуги перекладача надаються безкоштовно. Щоб отримати допомогу своєю мовою, зв’яжіться з медичним закладом до прийому.
Ви маєте право отримати безпечне медичне обслуговування
Всі співробітники зобов'язані дотримуватися конфіденційності. Це означає, що персоналу не дозволяється передавати жодну інформацію про вас людям, які не працюють у системі охорони здоров’я. Зобов'язання дотримуватися конфіденційності поширюється на всіх співробітників, з якими ви зустрічаєтесь у сфері охорони здоров'я, включаючи перекладачів і аптечний персонал.
Коли ви звертаєтесь за медичною допомогою, вам потрібно ідентифікувати себе. Якщо у вас є документи, що посвідчують вашу особу, візьміть їх з собою.
На youmo.se є інформація про конфіденційність і обов’язок її дотримання для підлітків і молоді. Текст доступний різними мовами.
Share article
Share on facebook
Share on twitter
Share with a friend
Print page
Page Navigation
Медичні центри знаходяться поряд з вами
Чергові відділення ввечері та у вихідні
Відділення невідкладної допомоги — у разі невідкладних медичних станів
Служба екстреної допомоги — 112
Медичні заклади для дітей
Відділення для підлітків та молоді
Жіноча консультація
Інші приймальні відділення
Стоматологічні клініки
Яка вартість медичної допомоги?
Попросіть перекладача, щоб отримати допомогу своєю мовою
Ви маєте право отримати безпечне медичне обслуговування
Більше контенту українською
Українська
Тут ви можете знайти контент сайту 1177.se, доступний українською мовою. Оберіть регіон у верхній частині сторінки, щоб отримати актуальну для вас інформацію.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.