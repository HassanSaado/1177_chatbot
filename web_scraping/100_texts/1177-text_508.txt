Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Söka vård - andra språk
Så fungerar vården i Sverige - svenska lättläst
Så fungerar vården i Sverige
Om du eller någon i din familj behöver vård kan ni oftast få hjälp på en vårdcentral. Du kan alltid ringa 1177 på telefon om du är osäker på var du ska söka vård. Du kan prata svenska eller engelska. Sjuksköterskorna som svarar kan även ge dig råd om vad du kan göra själv för att må bättre.
Sjukvården i Sverige styrs av olika områden i landet som kallas regioner. Välj region högst upp på sidan för att veta vad som gäller där du är.
I den här texten finns länkar till 1177.se där du kan söka efter mottagningar.
Läs mer om 1177 iden här texten.
Vårdcentralen finns nära där du bor
En vårdcentral är en mottagning som ofta finns nära där du bor. Det kan också kallas för till exempel hälsocentral, husläkarmottagning eller familjeläkarmottagning.
På en vårdcentral finns läkare, sjuksköterskor och annan vårdpersonal. De kan hjälpa till om du eller någon i din familj är sjuk eller nedstämd.
Vårdcentralen har öppet på vardagar
Vårdcentralen har alltid öppet på dagtid från måndag till fredag. Vissa vårdcentraler kan även ha öppet på andra tider.
Du behöver ofta boka en tid innan du kommer.
Här kan du söka efter envårdcentralnära dig.
Jourmottagning på kvällar och helger
Om du behöver söka vård när vårdcentralen är stängd kan det finnas jourmottagningar. De har öppet på kvällar och helger.
Här kan du söka efterjouröppna mottagningar.
Akutmottagning när du är svårt sjuk
Sök vård på en akutmottagning om du skadar dig allvarligt eller blir mycket svårt sjuk. De har öppet dygnet runt. Du behöver inte boka tid innan.
På akutmottagningen får den som är mest sjuk vård först. Det gör att du som inte är allvarligt sjuk kan få vänta på att få hjälp.
SOS alarm - 112
Du ska ringa telefonnummer 112 om det är mycket brådskande eller om det är fara för ditt eller någon annans liv.
Personen som svarar pratar svenska eller engelska, men kan ta hjälp av en tolk om det behövs. En ambulans skickas om du eller den som är sjuk snabbt behöver komma till en akutmottagning.
Mottagningar för barn
Det finns särskilda mottagningar för alla barn upp till sex år. Det kallas barnavårdscentraler. Barnet får komma dit regelbundet. Där får barnet vaccinationer. Här kan du söka efterbarnavårdscentraler.
På vissa platser finns det särskilda sjukhus och akutmottagningar för barn.
Mottagningar för ungdomar
Ungdomsmottagningen finns för dig som är mellan 13 och 25 år. Där kan du få hjälp med till exempel preventivmedel, graviditetstest, könssjukdomar eller samtal och rådgivning.
Läs mer påyoumo.se. Här hittar duungdomsmottagningar.
Mottagningar för kvinnor
Det finns särskilda mottagningar för kvinnor. De kallas barnmorskemottagning, mödravårdscentral eller kvinnohälsovård. Där kan du få hjälp med till exempel rådgivning, preventivmedel och testning för olika sjukdomar. Du kan också komma på kontroller om du är gravid.
När du ska föda barn får du komma till en förlossningsavdelning. De har öppet dygnet runt.
Här kan du söka efterbarnmorskemottagningar.
Andra mottagningar
Ibland kan du behöva vård på en annan mottagning. Det kan till exempel vara en hudmottagning, en psykiatrisk mottagning eller en ögonmottagning.
Då kan du behöva en så kallad remiss. En remiss innehåller information om att du behöver en undersökning eller behandling. Den du träffar på vårdcentralen kan skicka remissen.
Du kan få vänta på att få en tid för besök på en sådan mottagning.
Mottagningar för tandvård
Tandvård är ofta dyrare än annan vård. Fråga innan vad besöket kostar. Barn och unga får oftast tandvård utan kostnad.
Här kan du hittatandvård.
Vad kostar vården?
Det kostar olika mycket att söka vård i Sverige. Det kostar till exempel mer att söka vård på en akutmottagning jämfört med en vårdcentral.
Det kostar också olika mycket beroende på din ålder och om du är bosatt i Sverige eller kommer från ett annat land.
För barn och unga behöver man ofta inte betala.
Be om en tolk för att få hjälp på ditt språk
Du kan ha rätt till tolk om du inte pratar svenska. Tolken har tystnadsplikt. Du betalar ingenting för tolkhjälp. Kontakta vården innan du kommer dit för att få hjälp på ditt språk.
Du har rätt att vara trygg i vården
All personal har tystnadsplikt. Det betyder att personalen inte får berätta något om dig för personer utanför vården. Tystnadsplikten gäller all personal du möter i vården, även tolkar och personal på apotek.
När du söker vård behöver du säga ditt namn och vem du är. Om du har några dokument som visar din identitet är det bra om du tar med dem.
På youmo.se finns information om tystnadsplikt och sekretess till dig som är ung. Texten finns på flera språk.
Texten finns översatt – other languages
كيفية عمل الرعاية الطبية في السويد– arabiska
How healthcare works in Sweden–engelska
نحوه عملکرد مراقبت‌های بهداشتی و درمانی در سوئد–persiska
Как устроена система медицинской помощи в Швеции–ryska
Sidan ayuu daryeelka bukaanka ee Iswiidhan u shaqeeyaa–somaliska
ኣብ ሽወደን ክንክን ጥዕና ከምዚ ዝስዕብ እዩ– tigrinja
Як працює система охорони здоров'я в Швеції–ukrainska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vårdcentralen finns nära där du bor
Jourmottagning på kvällar och helger
Akutmottagning när du är svårt sjuk
SOS alarm - 112
Mottagningar för barn
Mottagningar för ungdomar
Mottagningar för kvinnor
Andra mottagningar
Mottagningar för tandvård
Vad kostar vården?
Be om en tolk för att få hjälp på ditt språk
Du har rätt att vara trygg i vården
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.