Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Influensa - svenska lättläst
Influensa
Influensa är en sjukdom som beror på ett virus. Du kan få hög feber och ont i huvudet, kroppen och halsen. En del blir mycket sjuka och behöver vård på sjukhus.
Influensa kallas också för säsongsinfluensa. Influensa är vanligast från december till april.
Du kan läsa en längre version av texten här.
Symtom
Det här är vanliga symtom om du har influensa:
Du känner dig mycket sjuk och trött.
Du har ont i kroppen.
Du har hög feber och ont i huvudet.
Du har ont i halsen.
Du hostar.
Barn som är yngre än två år blir ofta magsjuka när de får influensa.
Det är vanligt att ha feber och vara sjuk i en vecka. Det är också vanligt att vara trött i flera veckor efteråt.
En del blir allvarligt sjuka
En del personer blir allvarligt sjuka av influensa. Då kan du behöva vård på sjukhus.
Risken att bli allvarligt sjuk ökar om något av det här stämmer:
Du är 65 år eller äldre.
Du har kraftig övervikt.
Du är gravid.
Du har en sjukdom eller något annat som ökar risken att bli allvarligt sjuk.
Risken minskar om du vaccinerar dig mot influensa.
När och var ska jag söka vård?
De flesta personer behöver inte söka vård. Influensa går över av sig själv.
Kontakta en vårdcentral om något av det här stämmer:
Du har hög feber i fyra dygn eller längre.
Du har hög feber som har minskat men sedan ökat igen.
Du har symtom på influensa och har stor risk att bli allvarligt sjuk av influensa.
Om vårdcentralen är stängd kan du vänta tills den öppnar igen.
Om det är bråttom
Det är bråttom att kontakta en vårdcentral om något av det här stämmer:
Du blir plötsligt mycket sjukare.
Du får svårt att andas även när du vilar.
En del vårdcentraler har öppet kvällar och helger.
Sök vård på en akutmottagning om vårdcentralen är stängd eller inte kan ta emot dig.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra. De som svarar är sjuksköterskor och pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Vad kan jag göra själv?
Här är tips på vad du kan göra för att må bättre:
Vila och ta det lugnt. Men du behöver inte ligga ner hela tiden.
Drick mer än vanligt.
Ligg med huvudet högt.
Prova näsdroppar eller nässprej om du är täppt i näsan.
Drick kall eller varm dryck om du har ont i halsen. Du kan också prova halstabletter.
Du kan använda läkemedel med paracetamol eller ibuprofen om du har hög feber.
Barn från sex månader kan få läkemedel som innehåller paracetamol eller ibuprofen.
Ring 1177 eller en vårdcentral innan du ger något läkemedel till barn som är yngre än sex månader.
Du kan vaccinera dig mot influensa
Det finns vaccin mot influensa. Det är gratis om du rekommenderas att vaccinera dig.
Du rekommenderas att vaccinera dig om något av det här stämmer:
Du riskerar att bli allvarligt sjuk av influensa.
Du bor med en person som har mycket nedsatt immunförsvar.
Du behöver vaccinera dig varje år.
Du behöver vaccinera dig mot influensa även om du är vaccinerad motcovid-19.
Du kan vaccinera dig samtidigt mot influensa och covid-19, eller vissa andra sjukdomar.
Du kan minska risken för  influensa
Så här kan du minska risken att få influensa:
Tvätta händerna ofta.
Nudda inte vid dina ögon, din näsa eller mun.
Håll avstånd till personer som är sjuka.
Vaccinera dig mot influensa.
Så här kan du minska risken för att smitta andra:
Hosta eller nys i armvecket.
other languages at folkhälsomyndigheten
In English: Vaccination against flu and COVID-19
In other languages: Vaccination against flu and COVID-19
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
En del blir allvarligt sjuka
När och var ska jag söka vård?
Vad kan jag göra själv?
Du kan vaccinera dig mot influensa
Du kan minska risken för  influensa
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.