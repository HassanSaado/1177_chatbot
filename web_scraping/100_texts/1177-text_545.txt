Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Harpest
Harpest
Harpest är en infektion som orsakas av en bakterie. Du kan få sjukdomen bland annat genom insektsbett, genom att röra vid ett smittat djur eller genom att dricka förorenat vatten. Infektionen ger olika symtom beroende på hur du har smittats.
Du kan till exempel få feber, svullna lymfkörtlar, hosta eller sår i munnen. Harpest kallas också för tularemi. Harpest finns i stora delar av Sverige, men är vanligast i Norrland. Sjukdomen är anmälningspliktig enligtsmittskyddslagen.
Hur smittar harpest?
Människor kan smittas på flera olika sätt. Men det sker ingen smitta mellan människor.
Här är några exempel på hur smittan kan överföras:
Du får ett stick eller bett av en mygga, en annan insekt eller en fästing.
Du andas in bakterien när du tröskar vid skörd eller klipper gräs så att bakterierna virvlar upp i luften.
Du rör vid ett smittat djur, levande eller dött.
Du dricker vatten som innehåller bakterien.
Symtom
Vid harpest är det vanligt att du får ett eller flera av dessa symtom:
Du får hög feber, ibland med frossa.
Du känner dig sjuk och trött.
Du kan få ont i huvudet och kroppen.
Du kan må illa.
Du kan också få andra symtom samtidigt. Vilka symtom det är beror på hur du har fått smittan. Du kan till exempel få något av detta:
Du kan få ett sår på huden som kan bli infekterat, svullet och ömt.
En lymfkörtel kan svullna och göra ont.
Du kan få hosta.
Du kan få lunginflammation.
Du kan få sår i munnen och svalget.
Du kan få besvär från ögonen.
Det är vanligt att få symtom två till fem dagar efter att du har blivit smittad. Ibland kan symtomen komma efter två veckor.
Symtomen vid harpest liknar symtomen vidrosfeber.
När och var ska jag söka vård?
Kontakta en vårdcentral om du tror att du har harpest. Du kan kontakta många mottagningar genom attlogga in.
Om det är bråttom
Kontaktaen vårdcentraleller en jouröppen mottagning om du har frossa och feber och känner dig mycket sjuk. Om det är stängt sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökning och utredning
Du får berätta om dina symtom. Sedanundersöker läkaren dig. Oftast lyssnar läkaren då på lungorna. Läkaren känner om det finns svullna lymfkörtlar och tittar på huden om det finns utslag eller sår. Läkaren kan också undersöka munnen, svalget och ögonen.
Du får lämna blodprov
Du fårlämna ett blodprovom läkaren misstänker att du har smittats av harpest. Det är för att se om det finns antikroppar mot bakterien i blodet. Sedan skickas provet till ett laboratorium för analys. Det kan ta upp till tio dagar att få svar.
Behandling
Du får behandling medantibiotikaom läkaren konstaterar att du har harpest.
Om du har ett sår kan det bildas var
Det kan ibland bildas en böld i huden. En sjuksköterska eller läkare kan tömma ut varet om du har mycket besvär. Då får dulokalbedövning. Du kan ocksåbli sövd.
Lymfkörtlarna kan vara svullna efter att sjukdomen gått över
Ibland kan lymfkörtlarna vara svullna några veckor efter att du har fått behandling och dina andra symtom har gått över.
Läs mer mer om svullna lymfkörtlar.
Hur kan jag undvika att bli smittad?
Ta reda på om det finns harpest i det område där du befinner dig. Statens veterinärmedicinska anstalt har enkarta som visar var harpest har registrerats. Kartan uppdateras varje dygn. De röda ringarna visar var harpest finns.
Om smittan finns i ditt område kan du följa de här råden för att undvika smitta:
Använd myggmedel och skyddande kläder när du är i ute i naturen.
Använd täckande kläder och handskar vid kontakt med gnagare eller harar i naturen. Det gäller också när du hanterar kött från gnagare, harar eller andra djur.
Drick inte vatten från källor som kan ha förorenats av smittade döda djur eller av avföring från smittade djur.
Använd skyddande kläder, munskydd och skyddsglasögon när du städar dammiga miljöer där det finns avföring från gnagare.
Använd skyddande kläder, munskydd och skyddsglasögon när du klipper gräs eller skördar.
Var noga med handtvätt och rengör noggrant de verktyg som du har hanterat döda djur med.
Tvätta kläder i tvättmaskin i 60 grader.
Komplikationer
Harpest kan ibland gesepsis. I sällsynta fall kan sjukdomen också ge hjärnhinneinflammation eller påverka olika organ i kroppen.
Vad är harpest?
Harpest är en infektion som orsakas av en bakterie. Sjukdomen kallas harpest för att harar kan bli svårt sjuka av bakterien och dö. Harpest finns i stora delar av Sverige. Sjukdomen är vanligast i Norrland och finns inte alls i de allra sydligaste delarna av landet.
Myggbett är det vanligaste sättet att bli smittad. Även andra insekter och fästingar kan föra smittan vidare. I sällsynta fall kan även vissa fåglar smitta människor med harpest.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur smittar harpest?
Symtom
När och var ska jag söka vård?
Undersökning och utredning
Behandling
Hur kan jag undvika att bli smittad?
Komplikationer
Vad är harpest?
Påverka och delta i din vård
Läs mer på 1177.se
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
Förbered ditt vårdbesök
Här får du tips och information om hur du kan förbereda dig inför ditt besök i vården.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.