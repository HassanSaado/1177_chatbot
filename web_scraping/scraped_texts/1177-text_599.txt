Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Livsstil och hälsa under graviditeten
Resa när du är gravid
Resa när du är gravid
Oftast kan du resa som vanligt när du är gravid, även om det kan vara lite obekvämt i en del situationer. Magen blir större och många får svullna ben eller ont i ryggen. Planerar du en resa är det bra att prata med en barnmorska om vad du bör tänka på.
Covid-19 och resor
Läs mer omcovid-19 och resor.
Före resan
Innan du reser bör du göra detta:
Kontrollera flygbolagets bestämmelser vid graviditet om du ska flyga.
Ha en reseförsäkring som gäller hela tiden du är på resa.
Planera i god tid för vaccinationer som du kan behöva.
Packa med viktiga telefonnummer.
Se till att du tar med din journal från barnmorskemottagningen, om du skulle behöva vård under resan. Den innehåller viktig information om graviditeten.
Regler vid flygresor
Flygbolagen har olika bestämmelser för vad som gäller för dig som är gravid. Du bör alltid fråga flygbolagen eller där du har bokat resan vad som gäller just för dig.
En del flygbolag tillåter inte att gravida flyger efter en viss graviditetsvecka. Det vanligaste är att du inte får flyga under graviditetens sista två månader.De här bestämmelserna beror inte på att det är olämpligt i sig att flyga, utan att det kan finnas en risk för att planet behöver landa om förlossningen sätter igång.
Kontrollera försäkringen
Kontrollera din försäkring innan du reser. Efter graviditetsvecka 28 brukar försäkringar inte täckasjukvårdskostnadersom har med graviditeten att göra. Du kan behöva betala kostnaderna själv om du till exempel föder för tidigt och barnet behöver vård utomlands eller transport hem.Villkoren kan se olika ut hos olika försäkringsbolag. Fråga ditt försäkringsbolag för att få reda på vad som gäller för de försäkringar du har. Du kan då själv avgöra om du behöver teckna en tilläggsförsäkring.
Är du gravid och ska resa till ett tropiskt land?
Kontakta en vaccinationsmottagning i god tid om du planerar att resa till ett land där du behöver vaccinationer eller skydd mot malaria.
Där kan ni diskutera vilka vaccinationer som behövs och om de går att ta när du är gravid. Du kan till exempel ta vaccin mot polio, hepatit A och difteri. Däremot bör du inte ta vaccin mot exempelvis gula febern.
Ibland är det olämpligt att göra vissa resor.
Myggor i tropiska länder kan sprida sjukdomar, till exempel malaria och infektion med zikavirus. De smittar genom myggstick.
Är du gravid är risken större att bli mycket svårt sjuk av malaria. Det är därför viktigt att skydda sig mot sjukdomen. Det finns inget vaccin, men det finns läkemedel som kan skydda. En del tabletter mot malaria bör du inte ta när du är gravid.
Zikavirus finns i flera länder. Sjukdomen överförs med myggor som sticker framför allt dagtid. Det finns inget vaccin eller något läkemedel som botar sjukdomen.
Zikavirus kan orsaka fosterskador. Det är extra viktigt att du skyddar dig mot myggstick om du ska åka till ett område där det finns risk att smittas.
PåFolkhälsomyndighetens webbplatsfinns mer information om zikaviruset.
Det här är bra att ta med sig
Vad man ska ta med sig kan vara olika. Det beror på vart du ska åka och vad du själv behöver.
Reseapotek
Här är några exempel på vad du kan ta med dig:
Medel mot halsbränna.
Smärtlindrande läkemedel som är godkända för gravida.
Nässprej att använda tillfälligt. Som gravid kan du vara mer svullen i dina slemhinnor, och kan därför lättare bli täppt i näsan och få lock för öronen under en flygresa.
Medel mot svampinfektioner i underlivet, eftersom många får problem med det under graviditeten.
Stödstrumpor om du kommer att sitta stilla länge under resan. Du slipper svullna ben och minskar risken förblodpropp.
Bekväma skor med låg klack. Fötterna svullnar under graviditeten och när det är varmt.
Eventuellt amningsinlägg, eftersom brösten kan läcka.
Myggmedel, och eventuellt myggnät.
Myggmedel
Använd myggmedel som ett komplement till täckande kläder och myggnät.
Det är viktigt att du läser igenom bipacksedeln till myggmedlet innan du använder det. Myggmedlet behöver vara godkänt för gravida. Fråga på ett apotek eller prata med din barnmorska.
Köper du myggmedel i ett annat land bör du tänka på att de kan innehålla olämpliga ämnen för gravida.
Under resan
Det är bra om du kan planera din resa i förväg så att den blir så bekväm som möjligt.
Bra att röra på dig under resan
Reser du med till exempel flyg, bil, tåg eller buss behöver du ofta sitta stilla långa stunder. Det finns en liten risk för att du ska få blodpropp när du sitter stilla länge, och den risken ökar något vid graviditet.
Därför bör du försöka röra på dig under resan när det är möjligt. Det är bra att använda stödstrumpor eftersom det minskar risken för blodproppar.När du ska flyga är det bra att berätta för flygbolaget att du är gravid. Be om extra benutrymme om det är möjligt. Under flygningen kan det vara skönt att lägga benen på till exempel en väska. Försök om möjligt boka en plats vid mittgången eller en plats med extra benutrymme. Om du mår illa är det bra att boka en sittplats nära toaletten.
Res säkert i bil
Sätt bilbältet rätt om du kör eller åker bil. Den nedre delen av bältet ska ligga under magen, så nära höfterna som möjligt. Dra åt så att det inte glider upp på magen. Den övre delen av bältet ska ligger över axeln och över kroppen. Bältet ska sitta så nära kroppen som möjligt, ta därför av eller öppna tjocka jackor och liknande.
I vissa bilar går det att ändra höjden på bilbältets fäste på väggen. Välj då ett läge som gör att bältet ligger mitt på axeln.
Trafikverket har mer information och en bild på hur bältet ska placeras.
Finns det en krockkudde där du sitter bör du dra tillbaka sätet så långt det går, och gärna luta det lite bakåt. Så länge du utan svårigheter når ner till pedalerna och mår bra kan du köra bil hela graviditeten.
Undvik alla produkter som säljs för gravida som påverkar bilbältet. Det gäller produkter som kan fästas på bältet, som styr bort bältet eller som på något annat sätt påverkar bältet. Det finns inga krav på krocktester för sådana produkter. Det går därför inte att veta om de påverkar säkerheten.
På resmålet
Beroende på vilket resmål du väljer är det några saker du bör tänka på.
Mat och dryck
Det är bra att vara extra noga med att tvätta händerna före maten och efter toalettbesök, för att undvika smitta. Det finns reseförpackningar eller våtservetter med bakteriedödande medel som du kan använda.
Det finns en del saker som du bör undvika att äta. Maten bör vara väl genomstekt och kokt.
Det är bra att dricka lite extra vatten om det är varmt. Är du osäker på kranvattnets kvalitet är det säkrast är att använda dricksvatten från obrutna plast- eller glasförpackningar.
Du kan alltid fråga din barnmorska om råd.
Följ rekommendationerna för gravida somLivsmedelsverkethar tagit fram.
Här kan du läsa mer ombra mat när du är gravid.
Sol och bad
Det finns inget som hindrar att du badar eller solar när du är gravid. Däremot förändras pigmentet i huden vid graviditet. Det gör att pigmentfläckar snabbare kan bli mörka när du solar. Använd hög solskyddsfaktor för att undvika det.Du kan också lättare få nya pigmentfläckar. De bleknar oftast efter förlossningen. Men ibland finns de kvar, speciellt om du har använt låg solskyddsfaktor eller bränt dig. Använd en hög solskyddsfaktor för hela kroppen och särskilt hög i ansiktet. Det är också bra attskydda sig mot solen med hjälp av kläder och solhatt.
Söka vård när du är utomlands
Läs om hur du fårvård utomlandsoch vad du behöver tänka på.
Ring +46 771-11 77 00 försjukvårdsrådgivningnär du är utomlands.
Mer på andra webbplatser
Försäkringskassan - startsida
Konsumenternas försäkringsbyrå - startsida
INFPREG - kunskapscentrum för infektioner under graviditet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Covid-19 och resor
Före resan
Det här är bra att ta med sig
Under resan
På resmålet
Söka vård när du är utomlands
Läs mer på 1177.se
Livsstil och hälsa under graviditeten
Här kan du läsa mer om livsstil och hälsa under graviditeten.
Om graviditeten
Hur går befruktningen till? När har man gått över tiden? Och vad händer egentligen i livmodern vecka för vecka? Läs mer om graviditeten här.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.