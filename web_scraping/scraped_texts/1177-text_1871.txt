Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Brännskador och köldskador
Solskador på huden
Solskador på huden
Du kan bränna dig om du vistas för länge i solen. En del kan få soleksem. Du kan oftast lindra besvären själv.
Här kan du läsa om vad du ska göra om du får solskador i huden. Du får också veta när du behöver söka vård.
Symtom
Har du bränt dig blir huden röd, varm och svider. Det kan även bildas blåsor.
Har du fått soleksem får du små röda prickar, knottror eller blåsor som kliar mycket. Ofta blir det flammiga partier på huden. Det röda syns inte lika bra på mörk hud.
Soleksem kan komma några timmar eller dagar efter att du har solat. Det är vanligt under våren och försommaren när huden är som ljusast, eller när du är utomlands där solen är starkare sol än du är van vid.
Vad kan jag göra själv?
Så här kan du göra om du har bränt dig i solen:
Låt bli att sola några dagar för att låta huden läka.
Kyl med kallt vatten, kylbalsam eller en fuktgivande hudlotion.
Använd receptfri kräm eller salva med hydrokortison om det kliar eller svider.
Använd receptfriasmärtstillande läkemedelom det gör mycket ont.
Så här kan du göra om du har fått soleksem:
Låt bli att sola några dagar för att låta huden läka.
Lindra klåda och sveda med receptfri kräm eller salva med hydrokortison.
Du kan köpa produkterna på ett apotek.
Rådgör med läkare eller barnavårdscentralen, BVC, innan du använder hydrokortison på barn under två år.
När och var ska jag söka vård?
De allra flesta som får lindriga hudbesvär behöver inte söka vård. Besvären går vanligtvis över utan behandling eller efter att du har behandlat dem själv.
Kontaktaen vårdcentralom något av detta stämmer:
Du får besvär i huden, till exempel soleksem flera gånger eller att hudbesvären är svåra.
Du har bränt dig i solen och fått blåsor i huden, och det skadade hudområdet är större än din hand.
Du använder receptbelagt läkemedel som ökar hudens känslighet och får besvär i huden.
Vänta tills det blir vardag, om det är helg. Många mottagningar kan du kontakta genom attlogga in.
Om det är bråttom
Kontakta genasten vårdcentraleller enjouröppen mottagningom ett barn har bränt sig i solen och fått blåsor i huden och det skadade hudområdet är större än barnets hand.
Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 om du vill hasjukvårdsrådgivningnär du är utomlands. Då kan du få hjälp att bedöma symtom och få råd om vad du kan göra själv och om du bör söka vård.Du kan läsa mer om vad som gäller om du behöver vård i textenVård utomlands.
Solljuset påverkar huden
Solens ljus innehåller ultraviolett strålning. Det förkortas UV-strålning och kan också kallas UV-ljus.
Det är främst två typer av UV-strålning som kan ge hudskador. De heter UVA och UVB. Det är framför allt UVB som gör att du bränner dig om du solar för mycket. Både UVA och UVB kan orsakamalignt melanom, hudcancer.
Mycket solande leder till att bindväven i huden skadas så att du får rynkor. Ju fler gånger du har bränt dig i solen, desto högre är risken att du senare i livet fårsolfläckareller hudcancer.
Så kan du undvika solskador
Cirka 20 minuters solande per dag under sommaren är mycket bra för hälsan eftersom det då bildas D-vitamin i huden. Men solar du längre tid är det risk att du bränner dig.
Tips för att undvika solskador:
Anpassa tiden i solen efter din hudtyp. Du är känsligare för sol om du har ljus eller rödlätt hud än om du har mörk hud.
Se till att barn skyddas, de är extra känsliga för sol.
Anpassa tiden i solen efter var du är.
Vissa läkemedel kan göra att huden blir mer känslig för UV-strålning. Läs informationen i bipacksedeln som finns i läkemedlets förpackning. Du kan också fråga en läkare eller på ett apotek vad som gäller för de läkemedel du tar.
Vissa hudkrämer och hudprodukter kan göra huden extra känslig. Läs på innehållsförteckningen eller fråga där du köper produkten om du behöver vara uppmärksam.
Läs mer om hur duskyddar dig själv och ditt barn från solen.
Solarium ger inget skydd
Att sola i solarium före sommaren eller solsemestern ger inget extra skydd. Att sola i solarium ökar i stället risken att få hudcancer, och ungdomar är särskilt känsliga. Därför måste man vara 18 år eller äldre för att få sola i solarium i Sverige.
Du bör inte sola i solarium om du har ljus och rödlätt hud.
Strålsäkerhetsmyndighetenavråder alla från att sola i solarium.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behövavänta på vård och behandling.
Även barn ska varadelaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har möjlighet att få hjälp av en tolk om du har enhörselnedsättning.
Mer på 1177.se
Så skyddar du dig mot solen
Brännskador
Ögonskada av starkt ljus
Mer på andra webbplatser
Strålsäkerhetsmyndigheten: Beräkna min soltid
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
När du vill ringa 1177 från ett annat land
Solljuset påverkar huden
Så kan du undvika solskador
Du ska förstå informationen
Läs mer
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.