Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Infektioner i hjärna och nerver
TBE - fästingburen hjärninflammation
TBE - fästingburen hjärninflammation
TBE är en virussjukdom som sprids av fästingar. De flesta som smittas får lindriga besvär och blir friska efter några dagar, men upp till en tredjedel får en inflammation i hjärnan eller hjärnhinnorna. Det finns vaccin mot TBE.
Här kan du läsa mer omfästingbett. En annan sjukdom som sprids via fästingar ärborrelia.
Symtom
Det tar oftast mellan fyra och tio dagar från smittotillfället till att du blir sjuk, men det kan ta ända upp till en månad. Först är det vanligt att få något eller några av följande symtom:
huvudvärk
muskelvärk
trötthet
feber
De första symtomen varar i ett par dagar till en vecka. Sedan blir de flesta friska.
En del blir allvarligt sjuka
Hos ungefär en tredjedel sprids viruset vidare till hjärnan eller hjärnhinnorna, ibland både och. Där orsakar viruset en inflammation. Symtomen kommer då ungefär en vecka efter att de tidigare symtomen har försvunnit, och är följande:
hög feber
svår huvudvärk
kräkningar
ljuskänslighet och ljudkänslighet
förvirring
koncentrationssvårigheter.
Ungefär var tionde person som smittas får olika symtom på förlamning.
TBE hos barn
Barn under sju år som smittas av TBE blir oftast lindrigt sjuka, men ett fåtal får allvarligare symtom.
När och var ska jag söka vård?
Kontakta envårdcentralom du tror att du har TBE. Många mottagningar kan du kontakta genom attlogga in.
Kontakta genast en vårdcentral eller enjouröppen mottagningom du tror att du har TBE och känner dig mycket sjuk. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom eller hjälp med var du kan söka vård.
Var finns TBE?
De senaste åren har spridningen av TBE ökat både i Sverige och i övriga Europa.
I Sverige finns TBE framför allt i södra och mellersta Sverige. Allra vanligast är viruset i Stockholms, Södermanlands och Uppsala läns kusttrakter och runt Mälaren.
PåFolkhälsomyndighetens webbplatskan du se i vilka regioner och kommuner risken är som störst att smittas av TBE. Här finns ocksåstatistiksom visar hur många som har blivit smittade av TBE på olika ställen i landet.
I andra länder
Utomlands finns smittrisk i stora delar av Centraleuropa, i de baltiska länderna, i Ryssland och på Åland.
Hur kan jag skydda mig mot TBE?
Det finnsvaccin mot TBE. Du bör vaccinera dig om du bor eller vistas mycket i ett riskområde. Vaccinet ger ett bra skydd och har få biverkningar.
Du kan vaccinera dig på vaccinationsmottagningar, en delvårdcentraler, och vissa apotek. Barn kan vaccineras mot TBE från ett års ålder.
Skydda dig mot fästingbett
Du kan till viss del skydda dig mot fästingbett. Här är exempel på vad du kan göra:
Ha på dig stövlar, långbyxor och långärmade tröjor i områden där fästingar finns.
Ha mörkt färgade kläder på dig. De drar till sig färre fästingar än ljusa kläder. Däremot kan fästingarna vara lättare att upptäcka på ljusa kläder.
Då är risken för att smittas som störst
Fästingarna är aktiva när temperaturen stiger över fyra till fem grader. Säsongen för fästingar varar oftast från mars till november, men det finns risk för att smittas året om. Flest personer blir smittade under perioden från augusti till oktober.
Undersökningar och utredningar
Ett blodprov visar om kroppen har börjat tillverka antikroppar mot TBE.
Om läkaren misstänker att du har en inflammation i hjärnan eller hjärnhinnorna får du lämna ettryggvätskeprov.
Behandling
Det finns ingen behandling för själva sjukdomen, utan infektionen läker ut av sig själv. Du kan däremot få vård för de olika symtomen.
Du kan behöva vårdas på sjukhus om du har fått en hjärninflammation ellerhjärnhinneinflammation.
Hur smittar TBE?
TBE betyder fästingburen hjärninflammation och orsakas av ett virus som sprids av fästingar.
Du smittas om du blir biten av en fästing som bär på viruset. Fästingar behöver blod för att utvecklas, och de får blod genom att bita sig fast på fåglar och däggdjur. Genom blodet kan fästingarna infekteras med olika smittämnen och föra dem vidare.
Viruset finns i fästingens spottkörtlar och kan snabbt överföras av ett bett. Därför kan du smittas av TBE även om du snabbt tar bort fästingen.
Risken att smittas är liten
Även i riskområdena är det högst två av hundra fästingar som är bärare av viruset. Därför är det liten risk att smittas efter enstaka fästingbett. I Sverige blir drygt 300 personer sjuka i TBE varje år.
Du är immun för resten av livet om du en gång har haft TBE.
TBE under graviditeten
Det finns inget som tyder på att TBE påverkar graviditeten eller fostret.
Komplikationer och följdsjukdomar
Det kan ta flera månader att bli frisk om viruset har spridits till hjärnan eller hjärnhinnorna. Då kan det centrala nervsystemet påverkas och du kan få till exempel följande besvär:
gångsvårigheter
talrubbningar
koncentrationsstörningar
minnesstörningar
förlamningar.
Besvären kan finnas kvar under en lång tid. Ibland kan de bli bestående.
Någon enstaka person avlider av TBE, men det är mycket ovanligt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Var finns TBE?
Hur kan jag skydda mig mot TBE?
Undersökningar och utredningar
Behandling
Hur smittar TBE?
TBE under graviditeten
Komplikationer och följdsjukdomar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.