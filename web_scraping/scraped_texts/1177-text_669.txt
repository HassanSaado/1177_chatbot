Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad innebär esofagusatresi?
Vad innebär esofagusatresi?
Fråga
Vad innebär esofagusatresi?
Svar
Esofagusatresi är medfött och har uppstått tidigt under fostrets utveckling. Det upptäcks snabbt efter barnets födelse.
Esofagusatresi innebär att en del av matstrupen saknas och därmed inte går hela vägen från munnen till magsäcken. Den övre änden av matstrupen slutar oftast tvärt. Mat och saliv kan då inte komma ner i magsäcken och barnet kräks. Det som barnet sväljer kan hamna i luftvägarna.
Vid en speciell typ av esofagusatresi finns det en öppning mellan matstrupen och luftstrupen. Då kan maten och saliven i stället komma ner i luftvägarna.
Barnet kan få svårt att andas och hostattacker om hen får ner mat eller saliv i lungorna. Mat i lungorna kan också göra att barnet får lunginflammation.
Barnet opereras inom några dagar
Det nyfödda barnet opereras inom några dagar efter födseln. Kirurgen syr matstrupen så att strupen förbinder munnen till magsäcken. Kirurgen opererar också bort förbindelsen mellan luftvägarna och matstrupen, om en sådan finns.
Direkt efter operationen får barnet mat i en tunn slang ner i magen, en så kallad sond. Efter cirka en vecka röntgas matstrupen. Om röntgen visar att matstrupen har läkt kan barnet börja äta.
Barn som har opererats för esofagusatresi kan ha svårt att svälja ned mat, och kan behöva dricka mer för att skölja ned maten. Ibland kan brosket i luftvägarna vara mjukare. Det kan göra att barnet får skällande hosta och astmaliknande besvär. Detta brukar bli bättre när barnet blir äldre.
Under uppväxten undersöks barnet regelbundet enligt ett nationellt vårdprogram.
Läs mer om esofagusatresi och se illustrationer påSocialstyrelsens webbplats.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.