Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Hörsel
Plötslig hörselnedsättning
Plötslig hörselnedsättning
Plötslig hörselnedsättning kan bero på virus eller höga ljud. Ibland är det oklart vad det beror på. Att plötsligt få en hörselnedsättning kan vara obehagligt men besvären går ofta över av sig själv.
Plötslig hörselnedsättning utvecklas ofta snabbt. Det kan ta några timmar men också upp till några dagar. Oftast får du bara besvär i ena örat.
Sjukdomen kallas ibland för sudden deafness på engelska. Det betyder plötslig dövhet.
Symtom
Vanliga symtom är att du har sämre hörsel eller ingen hörsel alls på ena örat. Det kan också kännas som att du har lock för örat. Andra symtom kan vara:
tinnitus
yrsel
illamående eller kräkningar.
När och var ska jag söka vård?
Kontakta envårdcentraleller enjouröppen mottagningså snart det går om du plötsligt får en hörselnedsättning på ett öra. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar nästa dag.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar
Läkaren undersöker dina öron. Hen använder bland annat ett öronmikroskop. Genom det kan läkaren se in i örat och se örat mycket förstorat och i detalj.
Läkaren gör enhörselundersökning. Hen slår på en stämgaffel och sätter den mitt i din panna. Sedan får du berätta i vilket öra du hör ljudet från stämgaffeln.
Du kan också få göra en tonaudiometri, som bland annat visar hur mycket hörseln är nedsatt. Då får du sätta på dig hörlurar och lyssna med ett öra åt gången på en serie rena toner. När du hör en ton markerar du det genom att trycka på en knapp. De svagaste tonerna som du kan uppfatta kallas hörtrösklar och registreras samtidigt i ett diagram, ett så kallat audiogram.
En del kan behöva utredas vidare, och får då en remiss till en läkare som är specialist i öron-näsa och halssjukdomar eller hörsel- och balansrubbningar.
Behandling
Vilken behandling du får beror på vad som har orsakat besvären, och vad undersökningarna visar.
När det inte finns någon särskild orsak brukar det vanligaste rådet vara att vila och undvika fysisk och psykisk ansträngning. Då kan de skadade hörselcellerna återhämta sig.
Du ska också försöka undvika att utsätta det skadade örat för höga ljud under åtminstone en vecka. Använd hörselskydd om det behövs.
En svullnad i örat kan ibland behandlas medkortisoni tablettform som läkaren skriver ut.
Vad beror plötslig hörselnedsättning på?
Oftast kan läkaren inte hitta någon särskild orsak vid en undersökning. Men ibland kan hörselnedsättningen bero på en infektion somborrelia, herpes ellerinfluensa. Det kan också bero på att du har utsatts för något starkt ljud som har skadat hörselcellerna.
Det kan också finnas ovanligare orsaker till den plötsliga hörselnedsättningen. Ibland beror det på något problem med hörselnerven eller snäckan, där hörselorganet sitter.
En plötslig hörselnedsättning kan också bero på ett slag eller skada på huvudet.
Det är ovanligt menhörselnedsättningenkan bero på att ett blodkärl i innerörat har skadats, exempelvis av en blodpropp.
Hur påverkar det livet?
Att man plötsligt tappar hörseln på ett öra kan vara obehagligt men beror nästan aldrig på något allvarligt.
Plötslig hörselnedsättning går ofta över av sig själv. Men för en del blir den bestående. En hörselskada kan påverka ditt sociala liv och din kommunikation med andra. Det kan bli en stor omställning, vilket kan vara påfrestande. Det är därför bra att så tidigt som möjligt få råd och stöd om rehabilitering.
På sidorna omhjälpmedelkan du läsa om hur det går tillatt få hörapparater och andra hörhjälpmedel, och söka fram vilka hjälpmedel som finns att få där du bor.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar
Behandling
Vad beror plötslig hörselnedsättning på?
Hur påverkar det livet?
Påverka och delta i din vård
Aktuella artiklar
Så fungerar örat, hörseln och balanssinnet
Örat består av ytterörat, mellanörat och innerörat. I innerörat finns hörselsnäckan som registrerar ljud. Här finns också balansorganet som registrerar kroppens läge och rörelse. Örats olika delar  Informationen skickas sedan vidare till hörselcentrum och balanscentrum i hjärnan.
Hörselundersökning
En hörselundersökning kan göras om du upplever att din hörsel har förändrats på något sätt. Du kanske har svårare att höra än tidigare, eller så susar det eller piper i öronen. Ibland kan en hörselundersökning även ingå i en hälsokontroll.
Nedsatt hörsel
Nedsatt hörsel kan vara medfödd eller utvecklas med åren. Hos många kommer hörselnedsättningen gradvis. Det kan göra att du inte är medveten om att hörseln har förändrats. Vilken behandling du får beror på orsaken till din hörselnedsättning och vilka behov du har.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.