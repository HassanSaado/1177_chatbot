Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
P-spruta
P-spruta
En P-spruta innehåller en hög dos av hormonet gestagen. Du får sprutan i skinkan var tredje månad. Den ger ett mycket effektivt skydd mot graviditet.
P-sprutan gör så att du inte får någon ägglossning. Den påverkar också sekretet i livmoderhalsen så att det blir segt och tjockt, vilket gör det svårt för spermier att tränga in i livmodern. P-sprutan påverkar även slemhinnan inne i livmodern.
Hur får jag en P-spruta?
Du kan kontakta enbarnmorskemottagningför att få en p-spruta.
Du kan få rådgivning på enungdomsmottagningom du är under 25 år. Det kan variera vilken ålder som gäller beroende på var du bor.
Du får sedan en p-spruta fyra gånger om året, var tredje månad. Det vanligaste är att du får sprutan i skinkan. Du tar inte sprutan själv utan behöver gå till en mottagning för att få p-sprutan av till exempel en barnmorska eller sjuksköterska.
Vad kostar en P-spruta?
P-spruta ingår ihögkostnadsskyddet. Kostnaden kan skilja sig beroende på var du bor.
Unga får preventivmedel gratis
De flesta preventivmedel är gratis för dig som är under 21. Det gäller i hela landet. I en del regioner är det billigare med preventivmedel ända tills du fyller 26 år. Kolla vad som gäller där du bor.
När passar p-spruta
P-spruta passar dig som inte planerar att bli gravid inom en snar framtid.
P-spruta passar speciellt bra för dig som behöver ett mycket effektivt preventivmedel med gestagen men som inte kan använda hormonspiral, p-stav eller mellanpiller.
Fördelar med p-spruta
Det kan vara praktiskt eftersom du bara behöver tänka på att ta en ny spruta var tredje månad.
Mensenblir oregelbunden eller försvinner helt om du använder p-spruta.
P-spruta skyddar mot graviditet även om du skulle kräkas eller få diarré.
När passar inte p-spruta
P-sprutan ger låga östrogennivåer. Den ska därför inte användas innan din benmassa är fullt utvecklad. Detta sker vid 23 års ålder. P-spruta är därför inte är ett förstahandsval för dig som är under 23 år.
Nackdelar med p-spruta
P-spruta skyddar inte motkönssjukdomar.
Du kan få oregelbundna blödningar eller sluta blöda helt.
Det kan dröja upp till ett halvår och ibland längre, innan ägglossningen kommer igång efter att du har använt p-spruta. Därför är det ingen bra metod om du snabbt vill kunna bli gravid.
Biverkningar
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur får jag en P-spruta?
Vad kostar en P-spruta?
När passar p-spruta
När passar inte p-spruta
Biverkningar
Fråga om läkemedel
Du ska förstå informationen
Mer på 1177.se
Skydd mot graviditet
Det finns olika sätt att skydda sig mot oönskad graviditet. Kondom och femidom är de enda metoderna som också skyddar mot könssjukdomar.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.