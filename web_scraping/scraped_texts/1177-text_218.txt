Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Ta hand om ett nyfött barn - svenska lättläst
Ta hand om ett nyfött barn
Ett nyfött barn är helt beroende av att bli omhändertagen. Du behöver sköta om barnet, skydda barnet och ge trygghet.
Barnet känner sig trygg när vuxna bryr sig och förstår vad barnet behöver.
Läs en längre version av textenhär.
Om du har frågor
Fråga påbarnavårdscentralen, BVC, om du har frågor och funderingar.
Lyfta och bära barnet
Det är viktigt att barnet får stöd för huvudet och blir buren på ett säkert sätt.
Lyft upp och lägg ner barnet lugnt och försiktigt.
Prata gärna med barnet under tiden. Då kan barnet känna sig trygg.
Gör så här när du lyfter upp barnet
Lägg dina händer och armar under barnets kropp medan barnet ligger kvar.
För in din ena hand under nacken och huvudet på barnet. Låt underarmen glida in under barnet.
För in den andra handen under stjärten. Låt underarmen följa med.
När barnet är i din famn
Håll den ena handen och armen om nacken och ryggen. Håll den andra handen under barnets stjärt.
Gör så här när du lägger ner barnet
Ha din ena hand under nacken och huvudet på barnet. Ha underarmen under barnet.
Ha den andra handen under stjärten. Låt underarmen följa med.
Låt barnet få känna underlaget innan du tar bort dina armar.
Bärsele eller sjal
I en bärsele eller sjal kan du bära barnet på ryggen, höften eller magen.
Ha barnets ansikte vänt mot dig. Annars får barnet för mycket intryck av sådant barnet ser.
Byta blöja
Att byta blöja är ett bra tillfälle att ha kroppskontakt. Du kan också prata, sjunga eller leka med barnet.
Nyfödda fryser lätt
Låt inte barnet ligga naken där det är kallt.
Ha gärna en filt eller handduk att lägga på barnets kropp.
Så byter du blöja
Öppna flikarna på blöjan utan att ta bort den smutsiga blöjan.
Torka av eventuellt bajs med blöjan eller med papper. Vik sedan upp den smutsiga blöjan på mitten under barnet.
Det är smidigt att hålla barnets fötter med tre fingrar när du torkar och tvättar stjärten. Håll fötterna med tumme, pekfinger och långfinger.
Tvätta med en mjuk, tunn tvättlapp som är fuktad med vatten eller barnolja.
Snippan tvättar du framifrån och bakåt. Då kommer det inte in bakterier från ändtarmen i urinröret. Tvätta försiktigt bort bajs som har kommit innanför blygdläpparna.
På snoppen är det viktigt att inte dra tillbaka förhuden för att göra rent. Förhuden kan då skadas.
Lufta huden
Det är bra att barnet får ligga utan blöja och kläder så mycket som möjligt. Det kallas för att lufta huden.
Du behöver inte använda salvor och puder i förebyggande syfte.
Om huden blir röd eller irriterad
Tvätta med olja eller tvättkräm som inte innehåller någon parfym. Smörj sedan in barnets stjärt med en salva. Fråga på BVC eller på apotek vilka salvor som är bra.
Använd inte färdigpreparerade våtservetter.
Ibland kan barnet få utslag där blöjan sitter.
Ta hand om och tvätta huden
Nyfödda barn har ofta torr hud. Det är vanligt att den fjällar.
Huden kan lätt bli irriterad. Vanliga ställen är under armarna, bakom öronen, i ljumskarna och i vecken på halsen.
Det är bra att lufta huden genom att låta barnet vara utan kläder och blöja.
Tvätta med bara vatten i början
De första veckorna brukar det räcka att tvätta med vatten. Tvätta försiktigt med en mjuk tvättlapp fuktad med ljummet vatten.
Sedan behövs ibland en mild barntvål eller barnolja.
Badda torrt med en handduk. Lufta sedan.
Om barnet får besvär eller utslag
Läs mer om olika utslag och besvär med huden. I den texten finns också information om när du behöver söka vård med barnet.
Att bada barnet
Barnet behöver bada en eller några gånger i veckan. Det behövs för att barnet ska bli tillräckligt ren.
Gör så här
Vattnet ska vara ljummet, ungefär 37 grader.
Kontrollera temperaturen genom att känna med armbågen. Du kan också använda en termometer.
Gör det tryggt för barnet genom att berätta vad ni ska göra.
Sänk ner barnet försiktigt i vattnet.
Håll ena armen under barnets huvud och handen runt barnets överarm.
Det kan vara lite halt om du har haft olja i vattnet. Ha därför en handduk i närheten och ett bra grepp om ditt barn.
Se film om att bada ett nyfött barn
Här kan du seen film om att bada ett nyfött barn. Den finns på svenska och engelska, och även textad till flera språk.
Filmen finns på Karolinska sjukhusets webbplats.
Vara utomhus
Nyfödda barn har svårare att styra kroppstemperaturen än vad vuxna har. Var därför försiktig med att vara ute både i hög värme och i stark kyla.
På sommaren och i sol
Barn under ett år ska inte vara direkt i solen. Ha barnet i skuggan.
Använd en solhatt och tunna kläder som täcker hela barnets kropp.
Tänk på att det blir väldigt varmt i en barnvagn.
På vintern
Nyfödda barn är mycket stilla. De behöver ha varma kläder och åkpåse för att inte frysa.
Barn i bärsele fryser snabbt i de kroppsdelar som sticker ut.
Att skydda barnet från skador
Barnet kan förflytta sig genom att sprattla med armar och ben. De kan därför ramla ner från skötbordet eller en säng.
Gå därför aldrig ifrån barnet. Vänd dig inte bort utan att hålla en hand på barnet.
Drick inte något hett eller varmt med barnet i famnen. Det är lätt att spilla.
Rökning skadar barn
Undvik att någon röker i närheten av barnet.
Du bör inte röka, snusa eller använda nikotinersättningsmedel när du ammar. Skadliga ämnen passerar över till bröstmjölken.
Drick inte alkohol eller använd droger
Barnet påverkas om du dricker alkohol eller använder lugnande medel.
Bland annat kan det här hända:
Du får svårare att ta hand om barnet.
Barnet blir rädd och skrämd.
Du kan råka lägga dig på barnet om ni sover i samma säng.
Om du ammar
Drick inte alkohol om du vill vara helt säker på att barnet inte får i sig alkohol. Alkohol passerar över till bröstmjölken.
Skaka aldrig ett barn
Att skaka eller ta hårt i barnet är absolut livsfarligt. Barnet kan få mycket allvarliga skador.
Ett par sekunders skakning kan göra att barnet får skador som inte försvinner.
Gå undan om du är arg
Du kan gå undan en stund om du blir arg för att barnet exempelvis skriker.
Skrik aldrig på barnet.
Be någon att ta hand om barnet under tiden. Om ingen finns nära kan barnet ligga själv en liten stund.
Se först till så att barnet ligger säkert och inte kan rulla ner på golvet eller göra sig illa på annat sätt.
Sök stöd om det är jobbigt
Försök få stöd från närstående och vänner om barnet skriker mycket. Personalen påBVCkan ge stöd och råd.
Läs mer omvarför barn skriker och vad du kan göra.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om du har frågor
Lyfta och bära barnet
Byta blöja
Ta hand om och tvätta huden
Att bada barnet
Vara utomhus
Att skydda barnet från skador
Rökning skadar barn
Drick inte alkohol eller använd droger
Skaka aldrig ett barn
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.