Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Bröstmjölksersättning och tillskottsnäring - svenska lättläst
Bröstmjölksersättning och tillskottsnäring
Barn som inte får bröstmjölk behöver få bröstmjölksersättning. Den är gjord för att likna bröstmjölk. När barnet börjar äta vanlig mat kan barnet få så kallad tillskottsnäring i stället.
En del barn får både bröstmjölk och bröstmjölksersättning. Andra får endast bröstmjölksersättning.
Läs en längre version av textenhär.
Bröstmjölksersättning
Bröstmjölksersättning innehåller allt barnet behöver de första sex månaderna. Den liknar bröstmjölk så mycket det går. Däremot ger den inte samma skydd mot infektioner som bröstmjölk ger.
Bröstmjölksersättning kallas också för modersmjölksersättning, ersättning eller tillägg.
Tillskottsnäring
Barnet kan börja få tillskottsnäring från tidigast sex månaders ålder. Den ges till barn som har börjat äta vanlig mat. Tillskottsnäringen är inte gjord för att vara den enda maten till barnet.
Vill du hellre fortsätta med bröstmjölksersättning går det också bra. Då kan barnet behöva få lite extra järn.
Använd endast godkänd ersättning
Barn ska få den ersättning som är gjord för barnets ålder.  Du kan köpa bröstmjölksersättning och tillskottsnäring i livsmedelsbutiker eller på apotek.
Använd bara ersättning som är godkänd i Sverige.
finns som pulver som du blandar med vatten. Det finns också färdigblandad ersättning.
Nappar och nappflaskor
Det vanligaste är att barn får bröstmjölksersättning i flaska. Det finns många olika modeller av nappar och nappflaskor.
Pröva er fram till en modell som passar för barnet.
Det här är bra att tänka på när det gäller flaskor och nappar:
Välj en flaska som rymmer minst 250 milliliter.
Kontrollera att det inte finns sprickor i nappen.
Byt flaska om den är repig.
Välj en napp som är lagom stor för barnets ålder.
Så blandar du ersättning
Det är viktigt att vara noga med hygienen när du blandar ersättning.
Det här är viktigt att tänka på:
Tvätta händerna först. Se till att det är rent omkring dig.
Kontrollera att flaskor och nappar är rena.
Använd kallt vatten ur kranen. Du som tar vatten ur egen brunn bör först kontrollera vattnets kvalitet.
Följ doseringen som står på förpackningen. Ta inte för mycket eller för lite pulver.
Ersättningen ska vara ljummen. Prova temperaturen genom att hälla några droppar på armen.
Undvik att värma ersättningen i mikrovågsugn.
Blanda ny ersättning eller tillskottsnäring för varje måltid. Spara blandad ersättning i högst en timme.
Så matar du barnet
Så här matar du barnet med flaska:
Håll barnet tätt intill din kropp. Gärna hud mot hud.
Rör med nappen mot barnets mun. När barnet söker nappen och gapar kan du föra in nappen i barnets mun.
Vinkla flaskan så att hela nappen blir fylld av ersättning. Barnet kan annars svälja luft.
Håll flaskan stilla och låt barnet bestämma takten. Ta pauser om barnet behöver.
Låt barnet suga tills barnet själv släpper nappen.
Filmen visar hur du matar ett barn med flaska.
Filmen visar hur du matar ett barn med flaska.
Så gör du rent flaskan och nappen
Diska flaskan och nappen med diskmedel i varmvatten.
Du kan diska flaskan i diskmaskinen, men helst inte nappen.
Om du behöver råd och stöd
Det kan ta tid innan flaskmatningen fungerar bra och du kan behöva ha tålamod. Du som har frågor eller behöver hjälp kan kontakta BVC. Den första veckan efter att barnet har fötts kan du kontakta BB.
Texten finns översatt – other languages
Texten finns översatt till följande språk:
لعربية– arabiskaEnglish– engelska
Soomaali– somaliska
فارسى- persiska
ትግርኛ- tigrinska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Bröstmjölksersättning
Tillskottsnäring
Använd endast godkänd ersättning
Nappar och nappflaskor
Så blandar du ersättning
Så matar du barnet
Så gör du rent flaskan och nappen
Om du behöver råd och stöd
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.