Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Mens, blödningar och flytningar
Bakteriell vaginos – illaluktande flytning från slidan
Bakteriell vaginos – illaluktande flytning från slidan
Det finns alltid bakterier i slidan. Bakteriell vaginos innebär att det har blivit obalans bland de bakterierna. Det vanligaste symtomet är flytningar som luktar illa. Bakteriell vaginos är vanligt och behandlas med läkemedel som hämmar eller dödar bakterier.
Symtom
Det vanligaste symtomet vid bakteriell vaginos är illaluktande flytningar. Flytningarna kan vara tunna och färgen kan vara mellan grå och gul. Flytningarna brukar inte bli rikligare än vanligt.
Det luktar ofta starkare precis efter att du har haft mens och efter vaginala samlag utan kondom. Det gör att du kan uppleva att symtomen kan försvinna för att sedan komma tillbaka.
Ibland kan det även svida ochklia runt slidmynningen. Det kan bero på att du också har fåttsvamp i underlivetsamtidigt som du har bakteriell vaginos. Det är vanligt att få svamp samtidigt.​
Många som har bakteriell vaginos får inga symtom alls.
När och var ska jag söka vård?
Kontakta engynekologisk mottagningellervårdcentralom du har flytningar som har ändrat utseende eller luktar illa. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad beror bakteriell vaginos på?
Det finns alltid bakterier i slidan, så ska det vara. Bakteriell vaginos beror på att det har blivit obalans mellan dessa bakterier. Det gör att det är svårt att skydda sig mot bakteriell vaginos.
Risken för att få bakteriell vaginos ökar om du byter sexpartner ofta. Använd därförkondom,femidomellerslicklappnär du har sex med en ny partner.
Vad kan jag göra själv?
Det finns ett receptfritt läkemedel mot bakteriell vaginos som du kan pröva om du är över 18 år. Men du måste ha blivit undersökt av läkare eller gynekolog som kunnat konstatera att du har bakteriell vaginos innan du köper den receptfria behandlingen.
En del prövar receptfria naturläkemedel med mjölksyrebakterier som kan hjälpa mot den dåliga lukten. Naturläkemedeln har ingen bevisad effetk, men en del tycker att de hjälper. De tas i slidan och hjälper bara så länge de finns kvar i slidan.
Produkterna finns att köpa på apotek.
Undersökningar
Läkaren eller barnmorskan gör engynekologisk undersökning. Då undersöks flytningens utseende, lukt och surhetsgrad. Ibland tittar hen på flytningen i ett mikroskop. Du får svar direkt efter undersökningen.
Det kan finnas andra orsaker till illaluktande flytningar. Därför är det viktigt att du blir undersökt.
Behandling
Bakteriell vaginos behandlas med läkemedel på recept som hämmar eller dödar bakterier. Dessa kallas också för antiseptika ochantibiotika. Det finns två olika sätt som du kan ta läkemedlen:
Du kan använda slidkräm eller vagitorier, det vill sägaläkemedel som du för in i slidan.
Du kan användatabletter som du sväljer.
Behandlingen tar tre till sju dagar beroende på vilket läkemedel du använder.
Det är vanligt att symtomen kommer tillbaka igen efter någon månad. Då kan du behandla igen. Ibland behöver behandlingen upprepas flera gånger.
Vad händer i kroppen?
Det finns alltidflytningar i slidan. Flytningarna behövs för att hålla slemhinnorna fuktiga. Ibland är det mer flytningar, ibland mindre. Det är oftast inget tecken på någon sjukdom. Flytningarna fungerar som en del av kroppens försvar mot infektioner i slidan.
Förutom flytningar finns det också alltid bakterier i slidan. Den vanligaste sortens bakterier kallas för mjölksyrebakterier. Mjölksyrebakterierna skyddar slidan genom att öka surhetsgraden i slidan. Det gör att en del andra bakterier inte trivs och växer där.
Bakteriell vaginos gör att mjölksyrebakterierna blir färre eller mindre effektiva. Då kan andra bakterier bli fler. Ingen vet vad det här beror på.
Följdsjukdomar och komplikationer
Risken för att få en infektion i samband med att en spiral sätts in ökar om du samtidigt har bakteriell vaginos, det gäller bådekopparspiral och hormonspiral.En abort eller gynekologisk skrapning kan också öka risken. Infektionen kan sedan sprida sig till livmodern och äggstockarna. Berätta därför för din läkare att du har bakteriell vaginos om du till exempel ska genomgå en skrapning eller om du ska få en spiral insatt.
Ibland kan behandlingen med antibiotika göra att du fårsvamp i underlivet.
Bakteriell vaginos och graviditet
Berätta för din barnmorska eller läkare om du är gravid och tror att du har bakteriell vaginos. Det är mycket ovanligt, men bakteriell vaginos kan göra att barnet föds för tidigt. Däremot kan barnet inte få bakteriell vaginos, varken under graviditeten eller i samband med förlossningen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på andra webbplatser
Läs mer på UMO om Flytningar
Läs mer på UMO om bakteriell vaginos
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad beror bakteriell vaginos på?
Vad kan jag göra själv?
Undersökningar
Behandling
Vad händer i kroppen?
Följdsjukdomar och komplikationer
Bakteriell vaginos och graviditet
Påverka och delta i din vård
Läs mer på 1177.se
Klåda i underlivet
Det är vanligt att det kliar runt slidöppningen och på blygdläpparna.  Ofta kan du behandla klådan med receptfria läkemedel.
Flytningar från underlivet
Flytningar är en vätska som kommer från underlivet. Det är bra och naturligt att ha flytningar i slidan. Du ska däremot alltid söka vård om du har flytningar från penisen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.