Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Urinvägsinfektion hos barn  - svenska lättläst
Urinvägsinfektion hos barn
Urinvägsinfektion är en vanlig sjukdom hos barn. Infektionen kan göra att barnet behöver kissa ofta. Det kan också svida när barnet kissar. Det är viktigt att söka vård om ditt barn har urinvägsinfektion.
Barn med urinvägsinfektion behöver behandling med antibiotika. Annars kan barnet få en infektion i njurarna.
Du kan läsa en längre version avtexten här.
Vad är urinvägsinfektion
Urinvägsinfektion betyder att det har blivit en infektion i urinvägarna. Det kan hända när bakterier kommer in genom urinröret.Flickor har ett kortare urinrör än pojkar. Därför är det vanligare att flickor får urinvägsinfektion.
Symtom
Ett barn med urinvägsinfektion kan ha ett eller flera av följande besvär:
Det svider när barnet kissar.
Barnet behöver kissa ofta.
Det kan läcka kiss.
Det kan komma lite blod i kisset.
Barnet har ont i magen.
Kisset luktar illa.
Barnet kan ibland få lite feber, oftast under 38,5 grader.
Svårt att upptäcka symtom hos små barn
Barn under ett år med urinvägsinfektion har inte lika många symtom. Du kan märka ett eller flera av de här besvären:
Barnet har feber.
Barnet vill inte äta som vanligt.
Barnet är trött och sover mer än vanligt.
När och var ska jag söka vård
Sök alltid vård om barnet har symtom på urinvägsinfektion.För barn som är två år och äldre:Kontakta envårdcentralellerjouröppen mottagning. Du behöver inte söka vård någon annanstans om det är kväll eller natt. Vänta tills vårdcentralen eller den jouröppna mottagningen öppnar.
Många mottagningar kan du kontakta genom attlogga in.
Om det är bråttom
Det är bråttom att söka vård om barnet är yngre än två år och harsymtom på urinvägsinfektion.
Det är också bråttom att söka vård om barnet verkar väldigt sjukt och har ett eller flera av följande symtom:
Barnet har hög feber, oftast över 38,5 grader.
Barnet har ont i ena sidan.
Barnet har ont i nedre delen av ryggen.
Barnet mår illa och kräks.
Barnet är mycket hängigt och trött.
Barnet är svår att få kontakt med.
Kontakta envårdcentralellerjouröppen mottagning. Om det är stängt eller de inte kan ta emot dig, sök vård på en akutmottagning.
Ring telefonnummer 1177om du vill ha hjälpmed vad du ska göra. De som svarar är sjuksköterskor. De pratar svenska och engelska. Ibland går det att få hjälp på andra språk. Ring 0046 771-11 77 00 om du har en telefon med ett utländskt nummer.
Hur kan jag minska risken för urinvägsinfektion
Du kan minska risken att ditt barn får urinvägsinfektion. Här är några saker du kan göra:
Torka rumpan bakåt när barnet har bajsat.
Påminn barnet att gå och kissa regelbundet.
Hjälp barnet att kissa ut allt kiss. Barnet kan resa sig, sätta sig och försöka kissa igen.
Undvik att barnet får förstoppning.
Undersökningar
Barnet får lämna ett urinprov. Det betyder att barnet får kissa i en burk. Provet kan tas på en vårdcentral eller hemma. Ni får mer information av läkaren.
Om det behövs gör läkaren fler undersökningar.
Behandling
Barn som har urinvägsinfektion får behandling med antibiotika. Då brukar barnet må bättre efter en till två dagar.
Febern brukar gå över efter två till tre dagar, om barnet har feber.
Barnet behöver undersökas på nytt om det här händer:
febern går inte över
barnet mår inte bättre efter två dagar.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är urinvägsinfektion
Symtom
När och var ska jag söka vård
Hur kan jag minska risken för urinvägsinfektion
Undersökningar
Behandling
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.