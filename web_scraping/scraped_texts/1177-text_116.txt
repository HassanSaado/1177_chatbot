Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Vävnadsprov av prostata – prostatabiopsi
Vävnadsprov av prostata – prostatabiopsi
Vävnadsprov från prostatan innebär att en läkare tar mycket små bitar av prostatan med en nål. Ett vävnadsprov kan visa om en förändring eller ett förhöjt PSA-värde beror på cancer. De flesta mår som vanligt efter provtagningen.
Provet kallas också prostatabiopsi. En läkare på en urologmottagning tar provet med en nål genom ändtarmen, eller genom mellangården. Mellangården är huden mellan pungen och ändtarmsöppningen.
Förberedelser
Säg till läkaren före provtagningen om du har någon sjukdom som gör att du lätt börjar blöda, eller om du har någon annan sjukdom som du behandlas för.
Du som använderblodförtunnande läkemedelkan behöva göra ett uppehåll i behandlingen före ett vävnadsprov. Prata med läkaren.
Det är vanligt att få entablett med antibiotikaföre provtagningen. Det är för att förebygga infektion. Ibland får du även med dig en antibiotikatablett hem för att ta några timmar efter undersökningen. Det är viktigt att du tar den också.
Om provet ska tas genom ändtarmen, behöver tarmen vara tom. Du kan behöva ta ett mikrolavemang innan du kommer till provtagningen. Du får veta vad som gäller för dig.
Så går det till
Du klär av dig på underkroppen och får lägga dig på en brits. Du får en handduk som du kan ha över dig.
Om läkaren ska ta provet genom ändtarmen får du ligga på vänster sida.
Om läkaren ska ta provet genom mellangården får du ligga på rygg med benen i benstöd.
Ultraljud ger en bild av prostatan
Läkaren ser var proverna behöver tas med hjälp av ultraljud. Om du tidigare har undersökts medmagnetkameraanvänder läkaren även de bilderna.
Läkaren för in den yttersta delen av enultraljudsstavi ändtarmen. Ultraljudsstaven är cirka 2,5 centimeter i diameter.
Vävnad tas ut med en biopsinål
Du fårlokalbedövningrunt prostatan genom en nål som läkaren för in på samma sätt som nålen för provtagning.
Läkaren för in nålen för provtagningen genom en kanal på ultraljudsstaven, vidare genom tarmväggen och fram till prostatan.
Själva provtagningen tar ungefär 10 minuter. Hela undersökningen och förberedelserna tar ungefär 15 minuter.
Läkaren för in nålen genom huden i mellangården, och vidare in i prostatan.
Själva provtagningen tar ungefär 15 minuter. Hela undersökningen och förberedelserna tar mellan 30 minuter och 45 minuter.
Ofta behövs flera prov
Nålen är 1 till 2 millimeter i diameter. Med den kan läkaren ta mycket små bitar från prostatan. Ofta tas flera prov från olika ställen i prostatan.
Kan kännas olika
De flesta tycker inte att undersökningen gör ont. Man får bedövning innan proverna tas. En del tycker det är obehagligt med ultraljudsstaven. Du kan känna dig kissnödig när läkaren trycker den mot prostatan.
Prata med läkaren om du är orolig. Läkaren kan förklara allt som ska hända. Det kan kännas lugnande.
Så mår du efteråt
De flesta mår som vanligt efteråt. Du kan känna dig kissnödig direkt efter provtagningen.
Blod i sädesvätskan och urinen är vanligt och ofarligt. Efter ett prov genom ändtarmen kan det även komma blod i avföringen. Det är också vanligt och ofarligt.
En del kan ha blod i sädesvätskan i flera veckor. Blod i urinen och avföringen brukar gå över efter några dagar.
När får jag svar?
Oftast är svaret klart efter en till två veckor, men det kan variera hur lång tid det tar innan du får svaret.
Laboratoriet som har undersökt provet skickar svaret till den läkare som har skrivitremissenför provtagningen. Den läkaren lämnar svaret till dig.
Kontakta läkaren om du är orolig eller har frågor.
Ovanligt med komplikationer
Det finns alltid en risk för infektion efter en provtagning. Det är ovanligt, men kan hända trots att du har fått antibiotika i förebyggande syfte.
Drick mycket efter undersökningen. Det sköljer urinblåsan så att risken förurinvägsinfektionminskar.
Kontakta mottagningen där provet togs om du får hög feber eller känner dig mycket sjuk.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Påverka och delta i din vård
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
mer på 1177.se
Så fungerar det manliga könsorganet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går det till
Så mår du efteråt
När får jag svar?
Ovanligt med komplikationer
Påverka och delta i din vård
En del prover sparas
mer på 1177
Att vara orolig
Oro är en reaktion som kan hjälpa dig att förbereda dig för utmaningar eller att undvika risker. Att vara orolig under en längre kan påverka din vardag. Det finns flera saker du kan göra själv för att minska din oro. Ibland kan du behöva hjälp.
Att logga in på 1177.se
För att logga in på 1177 behöver du ha ett svenskt personnummer och en e-legitimation, antingen BankID eller Freja+.
När du ringer 1177
1177 är ett nationellt telefonnummer för sjukvårdsrådgivning. Du kan ringa dygnet runt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.