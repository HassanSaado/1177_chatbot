Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mun och tänder
Mun, läppar och tunga
Muntorrhet
Muntorrhet
Muntorrhet beror på att du har för lite saliv i munnen eller att salivens sammansättning förändrats. Saliv behövs för att du ska kunna tugga och svälja utan problem. Saliven skyddar också tänderna, till exempel från att få hål.
Muntorrhet kan vara svårt att upptäcka själv. Besvären kan komma gradvis och man hinner vänja sig vid att munnen är torrare. Det beror på att den trögflytande delen av saliven som smörjer munnen har minskat.
Symtom
De här är de vanligaste symtomen på muntorrhet:
Det kan vara besvärligt att äta och svälja.
Det kan vara svårt att prata.
Du kan ha svårt att sova.
Du får sämre tandhälsa.
Du kan fåinflammationi tandköttet eller munslemhinnan.
Dinandedräkt kan lukta illa.
Du kan få svårt att känna smak.
Har du en avtagbar protes kan det bli svårare att använda den.
För lite saliv i munnen ger sämre skydd mot hål i tänderna,karies.
När ska jag söka vård?
Det är viktigt att du regelbundet låter undersöka dina tänder hos en tandläkare eller tandhygienist. Då får du förebyggande vård och råd om hur du ska sköta dina tänder.
Rådgör med din läkare om du är torr i munnen och du använder ett eller flera läkemedel. Muntorrhet kan vara en följd av att du tar läkemedel, till exempel sådana som används vid psykiska besvär.
Ring telefonnummer 1177 om du vill hasjukvårdsrådgivning. Då får du hjälp att bedöma symtom eller hjälp med var du kan söka vård.
Vad kan jag göra själv?
För att få mer saliv i munnen finns det flera saker du kan göra:
På apotek finns salivstimulerande medel i form av exempelvis sugtabletter, tuggummi, munsprej och gel. Det finns också så kallade saliversättningsmedel eller konstgjord saliv som du kan få på recept. Du kan fråga om råd på apoteket.
Sockerfria halstabletter och tuggummi är bra för att öka mängden saliv. För att skydda tänderna kan du använda ett tuggummi som innehåller fluorid.
Borsta tänderna två gånger per dag med fluoridtandkräm. Du behöver också tillföraextra fluoridmed munsköljning eller använda tandkräm med högre fluoridhalt.
Att skölja munnen med vatten är ett enkelt sätt att tillfälligt lindra muntorrhet.
Undvika drycker som läsk, saft och juice. Både sockret och syran i sådana drycker kan getandskador.
Tugga maten ordentligt. Välj mat med tuggmotstånd, till exempel råa morötter.
Undersökningar och utredningar
Hos tandvården kan du göra ett test som mäter salivflödet i munnen.
Viktigt med utredning
Ofta har du mycket mindre med saliv i munnen om spottkörtlarna är skadade på grund av strålbehandling vid cancer eller om du harSjögrens syndrom. Då är det viktigt att du får göra en utredning hos en tandläkare.
En utredning behövs för att du ska kunna få etttandvårdsstödsom minskar kostnaderna för din tandvård.
Behandling
Det finns ingen direkt behandling av muntorrhet. Behandlingen syftar till att lindra symtomen och förebygga skador och besvär som du kan få av muntorrhet.
På apotek kan du få råd om receptfria produkter som hjälper till att bilda saliv och även ersätter saliv. Vissa produkter innehåller fluorid för att skydda mot karies.
En del fluoridprodukter kan du också få på recept av läkare, tandläkare eller tandhygienist.
Särskilt tandvårdsbidrag för behandling
Det finns ettsärskilt tandvårdsbidragför undersökning och förebyggande tandvård vid muntorrhet. För att du ska få det krävs det en utredning av tandläkare som visar att du är berättigad till bidraget.
Muntorrhet kan ha många orsaker
Du blir torr i munnen om du har för lite saliv eller om salivens konsistens har förändrats. I munnen finns både storaspottkörtlaroch ett stort antal små körtlar.
De stora spottkörtlarna bildar saliv när de stimuleras till exempel när du äter och hjälper till att smälta maten.
De små körtlarna bildar däremot saliv hela tiden. Den saliven är trögflytande och ska skydda och smörja munhålan.
Muntorrhet tycks i många fall bero på brist på den trögflytande saliven.
Stress kan minska mängden saliv i munnen. Det beror på att stress gör så att spottkörtlarna inte stimuleras att bilda saliv.
Läkemedel vanlig orsak till muntorrhet
Det finns många läkemedel som gör att mängden saliv i munnen minskar, bland annat läkemedel mot psykiska besvär. Använder du flera olika läkemedel samtidigt ökar risken för muntorrhet. Muntorrhet är vanlig hos äldre personer som använder många läkemedel.
Ibland kan du behöva ändra dosen på läkemedlet som orsakar muntorrhet. Du kan kanske byta till ett annat liknande läkemedel, som förhoppningsvis ger mindre besvär med muntorrhet.
Andra orsaker till muntorrhet
Det kan också finnas andra skäl till att du får besvär. Här är några andra orsaker till muntorrhet:
Uttorkning, till exempel vid feber.
Stress.
Strålbehandling av tumörer i huvud och hals.
Sjukdomar, till exempelSjögrens syndrom.
Dina rättigheter i tandvården
Du kan söka tandvård på vilkentandvårdsmottagningdu vill i hela landet. Varje tandvårdsmottagning bestämmer själv priset för den tandvård den utför. Fråga vad en undersökning eller behandling kostar. Du har rätt att få veta det i förväg.
Läs omdina rättigheter i tandvården här.
Gratis för barn och unga
Barn och unga behöver inte betala för tandvård. Det gäller till och med den 31 december det år du fyller 23. Då ingår nästan alla undersökningar och behandlingar som tandläkaren eller tandhygienisten anser att du behöver.
Tandvårdsbidrag
Du får betala för tandvård från och med det år du fyller 24.
Du får ett bidrag för tandvård varje år. Hur mycket du får beror på hur gammal du är. Det kallasallmänt tandvårdsbidrag. Säg till att du vill använda bidraget när du ska betala.
Högkostnadsskydd
Det finns en gräns för hur mycket du behöver betala för tandvård under tolv månader. Det kallashögkostnadsskydd för tandvård.
Garantier
Det finns garantier för de flesta behandlingar. Det betyder du kan få en behandling omgjord utan att du behöver betala en gång till. Läs omgarantier inom tandvård.
Läs omkostnader och ersättningar inom tandvård här.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Läs mer på andra webbplatser
Folktandvården
Privattandläkarna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När ska jag söka vård?
Vad kan jag göra själv?
Undersökningar och utredningar
Behandling
Muntorrhet kan ha många orsaker
Dina rättigheter i tandvården
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.