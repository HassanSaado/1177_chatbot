Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Bölder, knölar och akne
Perioral dermatit
Perioral dermatit
Perioral dermatit är en hudsjukdom som ger rodnad, små knottror och utslag kring munnen. Sjukdomen kan komma efter användning av stark kortisonkräm, feta hudvårdsprodukter eller smink som täpper till porerna. Hormoner kan också påverka besvären. Sjukdomen går över men det kan ta tid.
Symtom
Perioral dermatit börjar med röda utslag kring munnen, en bit ned på hakan och under näsan. Ibland kan utslagen sitta runt ögonen, men det är ovanligt. På ljus hud är utslagen röda och syns tydligt. På mörk hud är kontrasten mellan hudfärg och utslag inte lika tydliga. Utslagen utvecklas till små knottror.
Utslagen kan klia och bränna lite. Huden kan fjälla lätt. Typiskt för perioral dermatit är att ett område närmast läpparna inte är påverkat.
Pormaskar är inte ett symtom på perioral dermatit.
Vad kan jag göra själv?
Använd inte följande produkter:
Peeling, som kan irritera huden.
Täckande smink, feta krämer och produkter med olja. De kan täppa till porerna och försämra symtomen.
Kortisonkräm.
Utslagen kan till att börja med bli lite sämre innan de blir bättre när du slutar använda sådana produkter.
När och var ska jag söka vård?
Kontakta envårdcentralom du tror att du har perioral dermatit. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma dina symtom och var du kan söka vård.
Behandling
Perioral dermatit går oftast över av sig själv men det kan ta lång tid, ibland flera månader eller år. Det blir inga ärr i huden.
För att utslagen ska försvinna snabbare kan du få behandling med receptbelagda läkemedel. Det kan ibland räcka med att smörja med en kräm eller gel om utslagen är lindriga. Du kan behöva behandling med antibiotika i form av tabletter eller kapslar om utslagen finns på stora områden runt munnen eller vid ögonen. Denna behandling brukar användas tills symtomen försvunnit och i någon månad extra för att undvika att besvären kommer tillbaka.
Sjukdomen kommer oftast inte tillbaka när du har blivit av med utslagen. Ibland kommer den tillbaka efter något eller några år, men därefter brukar den inte återkomma.
Vad beror sjukdomen på?
Oftast kommer sjukdomen utan någon tydlig anledning. En orsak är en längre tids användning av starka kortisonkrämer i ansiktet. Ibland kan hudbesvären komma efter användning av mycket smink, feta hudvårdsprodukter eller oljor. Hormoner kan också påverka att du får perioral dermatit.
Perioral dermatit förekommer framför allt hos kvinnor som är mellan 20 och 30 år.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Vad beror sjukdomen på?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.