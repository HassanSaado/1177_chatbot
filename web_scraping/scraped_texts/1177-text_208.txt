Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Undersökning och behandling med endoskopi
Kapselendoskopi
Kapselendoskopi av tunntarmen eller tjocktarmen
Kapselendoskopi är en undersökning som innebär att du får svälja en liten kapsel. Kapseln innehåller en eller flera kameror. Kamerorna tar bilder av tunntarmens eller tjocktarmens insida.
Kapseln är lite större än en tablett.
Den här texten gäller både barn och vuxna.
Förberedelser
Förberedelserna inför en kapselendoskopi kan vara olika beroende på vilken mottagning du ska undersökas på. Om du är barn eller vuxen kan du behöva olika förberedelser. Det kan också vara olika förberedelser för vilken sorts kapsel du ska bli undersökt med.
Det är viktigt att du förbereder dig innan undersökningen. Du får information från mottagningen hur du ska förbereda dig i god tid före undersökningen.
Du behöver fasta innan undersökningen
Under några timmar före undersökningen ska du inte äta eller dricka något. Det kallas att fasta. Du kan även behöva ändra vad du äter och dricker en tid innan undersökningen.
Läkemedel som du behöver kan du ta med ett glas vatten fram till två timmar före undersökningen.
Du kan behöva ta laxerande medel
Dagen före undersökningen eller samma dag kan du behöva dricka ett laxerande medel. Du får information från mottagningen vad som gäller för dig. Där står det hur ofta du ska dricka medlet och vad du ska tänka på. Det är viktigt att du följer instruktionerna.
Det laxerande medlet gör att du får diarré. Det är för att tarmen ska bli tom. Du behöver ha nära till en toalett under den tid som du ska ta det laxerande medlet.
Förberedande undersökning med testkapsel
Ibland behövs en förberedande undersökning innan kapselendoskopin. Du får svälja en kapsel som används för att se så det går att passera tarmen med kapseln. Kapseln löser upp sig i tarmen om den inte kommer ut.
Du får information av vårdpersonalen om du behöver en undersökning med testkapsel.
Så går undersökningen till
Du får svälja kapseln på mottagningen. Undersökningen gör inte ont. Har du svårt för att svälja kapseln kan läkaren föra ner den med hjälp av ett gastroskop. Gastroskopet är en mjuk böjlig slang som leds genom munnen ner till magsäcken.
När du har svalt kapseln stannar du antingen kvar på mottagningen eller får åka hem och komma tillbaka nästa dag. Du får information från mottagningen vad som gäller för dig.
Så mår du efteråt
Du får information från mottagningen vad du ska göra med kapseln när den kommer ut med din avföring.
Du mår som vanligt när undersökningen är klar. Du kan äta och dricka som du brukar.
Kontakta mottagningen om du får mycket ont i magen efter undersökningen. Får du ont i magen när mottagningen har stängt ska du kontakta en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp med att bedöma symtom eller hjälp med var du kan söka vård.
Komplikationer
Det ärmycketovanligt menkapselnkanstanna kvar i tarmenunder en längre tidefter undersökningen.Dåkan kapseln behöva tas bort. Det finns olika sätt. Läkaren som skrev remissen till undersökningenbestämmer hur kapseln ska tas bort.
När får jag svar?
Du får resultatet på undersökningen inom några veckor från läkarensom skrevremissenför undersökningen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Så mår du efteråt
Komplikationer
När får jag svar?
Påverka och delta i din vård
mer på 1177.se
Så loggar du in på 1177.se
För att logga in på 1177.se behöver du ha en e-legitimation, antingen BankID eller Freja+.
Så fungerar vården
Här kan du läsa om hur du söker vård och stöd, hur du ska bli bemött i vården och vilka avgifter du får betala. Du får  veta vilka lagar och bestämmelser som gäller  och hur du kan göra om du inte är nöjd med vården. Det finns också information för dig som är närstående.
Fysisk aktivitet och träning
Här kan du läsa om hur du på ett enkelt sätt kan träna och öka din fysiska aktivitet i vardagen. Du kan till exempel läsa om hur du tränar när du ligger i en säng. Du kan också se filmer som visar träningsprogram som du kan göra i ditt hem. Här kan du också läsa om ergonomi och om fysisk aktivitet på recept, FaR.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.