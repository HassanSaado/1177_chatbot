Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Besvär i samband med amning
Mjölkstockning
Mjölkstockning
Mjölkstockning innebär att en eller flera mjölkgångar i bröstet täpps till så att mjölken inte kan komma ut. Det kallas att mjölken stockar sig och brukar kännas som en knöl eller förhårdnad i bröstet. Du kan ofta själv få mjölkstockning att gå över, men ibland kan du behöva söka vård.
Symtom
Symtomen brukar komma plötsligt och oftast bara i ena bröstet. Det här är vanliga symtom:
Det finns en förhårdnad eller knöl under huden.
Du har ont och det känns varmt och ömt över ett område.
Du har feber, ibland med frossa.
Du känner dig sjuk och hängig, med till exempel muskelvärk och huvudvärk.
Det finns sprickor eller sår på bröstvårtan.
Bröstvårtan ser klämd eller sned ut efter amning.
Det gör ont när du ammar.
Vad kan jag göra själv?
Fortsätt att amma när barnet visar att hen vill. Att barnet suger på bröstet är det mest effektiva sättet att få ut mjölken, och därmed få mjölkstockningen att lätta. Börja helst amma på bröstet du har besvär i. Barnet suger mest aktivt i början och bröstet töms då bättre.
Hud mot hud
Att ha barnet hud mot hud ökar frisättningen av hormonet oxytocin, som gör att utdrivningen av bröstmjölk ökar. Det skapar också lugn och stimulerar barnets amningsbeteende.
Massage på axlarna eller annan hudberöring kan också öka frisättningen av oxytocin.
Viktigt med ett bra tag
Se till att barnet har ett stort tag om bröstet. Du kan försökamjölka ur lite för handförst, så att vårtgården blir mjukare. Det kan då bli lättare för barnet att fåett bra tag.
Prova att lägga barnet i ett annat läge än vanligt, till exempel med hakan placerad mot mjölkstockningen. Ibland kan det vara lättare att få ut mjölken då.
Minska trycket
Prova att stryka lätt med handflatan eller fingrarna över det hårda området och ut mot bröstvårtan när du ammar, pumpar eller handmjölkar. Det kan göra det lättare för mjölken att komma ut.
Du kan försöka mjölka ur för hand eller med pump om det gör för ont att amma eller om trycket inte lättar trots att barnet suger.
Låt brösten vila om det är svårt att amma eller mjölka ur, men försök få ur så mycket mjölk att det lättar trycket inne i bröstet.
Värme eller kyla
Det kan vara skönt att ha värme på brösten. Till exempel kan det kännas skönt att ta en varm dusch före amningen.
En del tycker det känns skönt att kyla det ömma stället kortare stunder för att lindra smärtan. Tänk däremot på att undvika drag.
När och var ska jag söka vård?
Du som behöver stöd och hjälp med amningen kan kontaktaBVCeller en barnmorskemottagning. Du kan också kontakta en av de amningsmottagningar som finns på en del orter. Många mottagningar kan du kontakta genom attlogga in.
Ibland räcker det att duvideosamtalar med en läkare eller barnmorskaför att få hjälp.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Behandling
Du kan tasmärtstillande läkemedelsom innehåller ibuprofen eller paracetamol om du har ont. Läs mer omläkemedel vid graviditet och amning.
För en del kan akupunktur ge avslappning, lugn och smärtlindring. Rådgör med en barnmorska eller en läkare om det kan vara ett alternativ för dig.
Ibland behövs antibiotika
Du kan behöva få behandling med antibiotika om du har en bakterieinfektion i bröstet. Det skrivs i så fall ut av en läkare.
Varför får jag mjölkstockning?
Mjölkstockning innebär att mjölken inte kommer ut eftersom en eller flera mjölkgångar är tilltäppta. Det kallas att mjölken stockar sig.
Här är några vanliga orsaker till att mjölkstockning uppstår:
Barnet har ett för litet tag om bröstet vid amningen.
Amningen blir mer oregelbunden än den tidigare har varit, till exempel med längre uppehåll än tidigare.
Utdrivningsreflexen som ska få mjölken att rinna till hålls tillbaka. Det kan till exempel bero på att amningen gör ont.
Du använder amningshjälpmedel som inte fungerar som de ska, till exempel amningsnapp eller bröstpump.
Du har en behå som sitter för hårt.
Komplikationer och följdsjukdomar
Ibland kan det komma in bakterier i bröstet viasår och sprickor på bröstvårtan. Då kan du få en bröstinfektion. Ibland kan en bröstinfektion utvecklas till enbröstböldsom innehåller var, men det är ovanligt.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Du har rätt attfå hjälp av en tolk om du inte talar svenska.
Du har också rätt attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Varför får jag mjölkstockning?
Komplikationer och följdsjukdomar
Det är viktigt att du kan förstå informationen
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.