Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Rabies
Rabies
Rabies är en virussjukdom. Den smittar mellan däggdjur och människor med saliv. Du kan till exempel bli smittad om du blir riven eller biten av ett smittat djur, eller om ett smittat djur slickar dig i ansiktet eller på ett sår i huden. Rabies är en dödlig sjukdom om man inte påbörjar behandling snabbt, senast inom två dygn.
Var finns rabies?
Rabies finns i stort sett i hela världen. Ingen i Sverige har smittats på många år. De fåtal personer som har haft rabies i Sverige har alla blivit smittade utomlands. Det finns en viss risk att viruset kan föras in till Sverige med smittade djur från andra länder, eller att människor och djur smittas av djur utomlands.
Risken att bli smittad är störst i länder med dålig kontroll på rabiesvaccination av husdjur. Det är också vanligt i länder där det finns lösa hundar som ingen äger och där vilda djur finns nära människor. Undvik därför att vara nära djur som du inte känner i länder där det förekommer rabies.
Om du tänker stanna länge i ett annat land
Om du ska bo eller stanna länge i ett land med rabies bör du övervägaatt vaccinera diginnan resan.Du måste fylla på med mer vaccin om du blir utsatt för smitta, även om du är vaccinerad sedan tidigare. Men om du är ovaccinerad behöver du fler doser vaccin än vaccinerade personer.Här kan du läsa mer:Folkhälsomyndigheten.
Fladdermöss i Sverige
I Sverige har man funnit spår av rabies, genom antikroppar mot rabies i svenska fladdermöss. Rabiesviruset har aldrig påvisats hos fladdermöss i Sverige. Det finns en liten risk att fladdermöss kan smitta med rabiesvirus, därför bör du söka vård om du blir biten av en fladdermus.
Så smittar rabies
Rabies är en virussjukdom som påverkar hjärnan. Så här kan du bli smittad av ett infekterat djur eller människa:
Du får ett bett.
Du blir riven.
Djurets saliv kommer i kontakt med dina slemhinnor, till exempel ögonen, munnen eller näsan.
Du blir slickad på huden där du har ett sår.
Symtom på rabies
Det tar oftast mellan en och tre månader från det att du blir smittad tills du blir sjuk. Men tiden kan vara så kort som en vecka. En del blir sjuka efter ett år eller mer, även om det också är ovanligt. Det kan alltså gå lång tid från smitta till att du får symtom.
Sjukdomen kan börja med att det gör ont, domnar eller kliar där du har blivit biten eller slickad av ett djur.
Efter ett till tre dygn får du symtom när hjärnan påverkas. Då får du mer allvarliga besvär. Det kan vara ett eller flera av följande symtom:
Du får huvudvärk.
Du blir förvirrad.
Du får kramper.
Du upplever hallucinationer.
Sjukdomen är dödlig om den inte behandlas.När du väl får symtom finns det inte behandling att få. Behandling med vaccin har bara effekt innan man får symtom.
När och var ska jag söka vård?
Sök genast vård om du har ett djur som du tror kan ha rabies gör något av följande:
Biter, river eller nafsar dig.
Slickar dig i ansiktet eller i ett sår på huden.
Detta gäller också om du blir biten av en fladdermus.
Tvätta genast huden eller ansiktet noga med tvål och vatten i minst tio minuter.
Om du är i Sverige
Kontakta envårdcentraleller enjouröppen mottagningom du tror att du kan ha blivit smittad av rabies.
Om det inte går eller är stängt, sök vård på en akutmottagning.
Ring telefonnummer 1177 om du villfå sjukvårdsrådgivning.Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 om du vill hasjukvårdsrådgivningnär du är utomlands. Då kan du få hjälpa att bedöma symtom. Läs mer om hur du fårvård utomlandsoch vad du behöver tänka på.
Behandling mot rabies
Du behöver påbörja behandling med vaccin inom två dygn om du blir riven eller biten av ett smittat djur, eller om ett smittat djur slickar dig i ansiktet eller på ett sår i huden. Beroende på om du är vaccinerad eller inte behöver du olika antal doser vaccin som behandling.
Tvätta huden eller ansiktet direkt
Tvätta genast huden eller ansiktet noga med tvål och vatten i minst tio minuter. Kontakta genast vården.
Du behöver få behandling inom två dygn om du tror att du har blivit smittad i ett land där det finns rabies. Är du kvar i landet ska du söka sjukvård på plats för att påbörja vaccinationsbehandling. Du behöver behandling även om du inte har några symtom och även om det har gått lång tid sedan tillfället då du kan ha smittats.
Om du blir smittad i Sverige
Du som blir smittad i Sverige får akut behandling på en infektionsklinik. Rabies klassasenligt smittskyddslagensom en allmänfarlig sjukdom. All vård är avgiftsfri, både undersökning och behandling.
Du som är vaccinerad behöver alltid ny dos
Du som redan är vaccinerad mot rabies behöver ändå behandling med två extra doser av vaccin om du kan ha smittats.
Påverka och delta i vården
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska.Du har ocksåmöjlighet att få hjälp av en tolk om du till exempel har en hörselnedsättning.
Mer på andra webbplatser
Statens veterinärmedicinska anstalt, SVA.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Var finns rabies?
Så smittar rabies
Symtom på rabies
När och var ska jag söka vård?
När du vill ringa 1177 från ett annat land
Behandling mot rabies
Påverka och delta i vården
Mer på 1177.se
Vård vid resa utomlands
Här finns viktig information för dig som ska resa utomlands.
ICE – nödnummer till närstående i mobilen
Sjukvårdspersonal kan snabbt behöva komma i kontakt med dina närstående, till exempel vid olyckor eller om du hastigt blir sjuk. Spara därför telefonnummer till närstående i mobilen och döp kontakterna till ICE.
Reseapotek
Vad du tar med dig i ett reseapotek kan variera beroende på vilket land du reser till och hur lång tid du är borta.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.