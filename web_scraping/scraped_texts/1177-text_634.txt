Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Att få  hjälpmedel
Arbetshjälpmedel
Arbetshjälpmedel
Du som har en funktionsnedsättning eller en sjukdom kan behöva särskilda hjälpmedel för att kunna arbeta. Själva arbetsplatsen kan också behöva anpassas. Du eller din arbetsgivare kan få bidrag för det.
Arbetshjälpmedel är hjälpmedel som vanligtvis inte används där du arbetar. Hjälpmedlen är personligt anpassade för dig och det du behöver.
Arbetshjälpmedel kan till exempel vara utrustning som kompletterar en hörapparat, och gör att du som har en hörapparat hör bättre på möten. Det kan också vara utrustning som till exempel förstorar text eller omvandlar text till punktskrift om du har en synnedsättning.
Hjälpmedel och anpassning av din arbetsplats
Det är din arbetsgivare som har ansvar för att du har en bra och säker arbetsmiljö. Ansvaret för arbetshjälpmedel är delat mellan Försäkringskassan och Arbetsförmedlingen.
Försäkringskassans ansvar
Det är Försäkringskassan som beviljar och betalar ut bidrag till arbetshjälpmedel för dig som har en anställning. De kan ge bidrag till arbetshjälpmedel som behövs för att du ska kunna ha kvar din anställning.
Du eller din arbetsgivare kan få bidrag för hjälpmedel om något av följande stämmer:
Du har en funktionsnedsättning som gör det svårt att klara av arbetet utan hjälpmedel.
Du deltar i rehabilitering.
Du behöver hjälp för att kunna arbeta igen, till exempel efter en sjukskrivning.
Både personer som har varit anställda i minst tolv månader, egna företagare och arbetsgivare kan få bidrag.
Läs mer om bidrag till arbetshjälpmedel hos Försäkringskassan.
Arbetsförmedlingens ansvar
Arbetsförmedlingen har ansvar för att du som har en funktionsnedsättning och är arbetslös kan få ett arbete eller sysselsättning. De har också ansvar för de arbetshjälpmedel som du behöver för att kunna ta ett nytt arbete.
Ansvaret gäller för de tolv första månaderna av din anställning. Sedan övergår ansvaret till Försäkringskassan. Om du har en anställning med lönebidrag har Arbetsförmedlingen kvar ansvaret även efter tolv månader.
Arbetsförmedlingen kan också bekosta tal- och punktskriftslitteratur när du behöver det för en utbildning som kan leda till arbete.
Läs mer om bidrag till arbetshjälpmedel hos Arbetsförmedlingen.
Vem kontaktar jag?
Kontakta din arbetsgivare om du har synpunkter på din arbetsmiljö eller på säkerheten på din arbetsplats.
Kontakta Försäkringskassan om du behöver ett arbetshjälpmedel i förebyggande eller rehabiliterande syfte. Detsamma gäller om du behöver en anpassning av arbetsplatsen. För att ansöka om arbetshjälpmedel behöver du ett intyg eller en arbetsplatsutredning från en arbetsterapeut, fysioterapeut eller motsvarande.
Kontakta Arbetsförmedlingen om du behöver ett arbetshjälpmedel när du har fått ett nytt arbete.
Personligt biträde
Ett personligt biträde fungerar som ett stöd på arbetet om du har en funktionsnedsättning, till exempel en synnedsättning.  Då kan du kan få bidrag för den assistans du behöver på arbetet.
Du kan även få bidrag för att det personliga biträdet ska få utbildning i teckenspråk eller som tolk för personer med dövblindhet. Du kan också få bidrag för att få facklitteratur inläst, om du har en synnedsättning och genomgår utbildning inom ett företag.
Läs mer om personligt biträde på Arbetsförmedlingens webbplatse
Vem kontaktar jag?
Kontakta Arbetsförmedlingen där du bor för att få mer information.
Arbetstekniska hjälpmedel
Arbetstekniska hjälpmedel är sådan utrustning som du som anställd behöver för att förebygga arbetsskador i ditt arbete. De gäller oavsett om du har en funktionsnedsättning eller inte. Det kan till exempel vara hjälpmedel som underlättar vid tunga lyft, eller höj- och sänkbara bord om du har ett stillasittande arbete.
Det är arbetsgivarens ansvar att du har den utrustning som behövs för att du ska kunna utföra dina arbetsuppgifter på ett säkert sätt.
Vem kontaktar jag?
Kontakta din arbetsgivare om du har behov av utrustning på din arbetsplats.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hjälpmedel och anpassning av din arbetsplats
Personligt biträde
Arbetstekniska hjälpmedel
Läs mer på 1177.se
Att få  hjälpmedel
Ditt hjälpmedel ska passa dig och dina behov. Här kan du läsa om hur det går till att få olika typer av hjälpmedel genom vården. Du kan också läsa om hur du köper ett hjälpmedel själv.
Hjälpmedel i skolan
Du som har en funktionsnedsättning ska få det stöd du behöver för att kunna gå i skolan eller studera på högskola och universitet. Du ska få hjälpmedel och kurslitteratur som fungerar för dig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.