Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Diarré, förstoppning och blod i avföringen
Blod i bajset hos barn
Blod i bajset hos barn
Blod i eller på bajset kan ha olika orsaker, till exempel en spricka i ändtarmsöppningen. Bajs kan också färgas av något som barnet har ätit. Då kan det se ut som blod. Blod i bajset hos barn är oftast inget tecken på någon allvarligare sjukdom.
Den här texten handlar om blod i bajset hos barn och ungdomar upp till ungefär 18 år.Blod i avföringen hos vuxnakan ha andra orsaker.
Blodet kan se olika ut
Blodet i eller på bajs kan se olika ut:
Det kan vara ljusröda blodstrimmor eller små fläckar av blod utanpå bajset.
Det kan komma blod på pappret när du eller barnet torkar i rumpan efter att ha bajsat.
Blodet kan vara mörkt eller svart och mer blandat i bajset.
Blodet kan också göra att bajset blir mörkt eller svart, torrt och smuligt.
När och var ska jag söka vård?
Du behöver inte söka vård om barnet mår bra och har blod i bajset vid enstaka tillfällen eller under en kortare period.
Kontakta envårdcentralom barnet har ljusröda blodstrimmor utanpå bajset upprepade gånger. Detsamma gäller om bajset är mörkt eller svart och blandat i bajset. Vänta tills det är vardag, om det är helg.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om det är bråttom
Kontakta genast envårdcentralellerjouröppen mottagningom barnet har blod i bajset och ett eller flera av följande besvär:
Barnet är trött, orkar inte leka eller intressera sig för omgivningen.
Barnet har ont i magen.
När barnet bajsar kommer det bara slem och blod, och inget bajs.
Barnet har diarré.
Barnet har feber.
Sök vård på en akutmottagning om det är stängt på vårdcentralen eller den jouröppna mottagningen.
Undersökningar och utredningar
När ni träffar en läkare får du och barnet berätta vad som har hänt och hur bajset ser ut. Läkaren känner på barnets mage och tittar i ändtarmsöppning. Det är för att se om barnet har sprickor, sår eller tecken på inflammation i ändtarmsöppningen.
Barnet kan få lämna ett prov på bajset, ett så kallatavföringsprov. Provet visar om det finns blod i bajset som inte syns.
Beroende på vad avföringsproven visar kan barnet behöva göra andra undersökningar.
Om det känns pinsamt
Barn kan tycka att det känns pinsamt eller obehagligt att söka vård för problem med ändtarm och bajs. Det kan kännas bättre för barnet om hen får berätta om sina känslor inför undersökningen.
Förklara för barnet att det är viktigt att göra undersökningen för att förstå varför det är blod i bajset. Du kan också säga att för läkaren eller sjuksköterskan är det inga konstigheter, utan en del av jobbet.
Vad beror det på?
Det finns flera orsaker till att ett barn får blod i bajset, både vanliga och mer ovanliga.
Det här de vanligaste orsakerna till blod i bajset hos barn:
Spricka i ändtarmsöppningen
En av de vanligaste anledningarna är att blodet kommer från en liten spricka eller ett litet sår i ändtarmsöppningen, en så kalladanalfissur. Det kan hända om barnet har enförstoppning. Blodet är då färskt, ljusrött och finns utanpå bajset eller syns på pappret när du eller barnet torkar i rumpan.
Mat som kan göra bajset mörkare
Bajs kan färgas av något som barnet har ätit. Då kan det se ut som blod. Exempel på sådan mat är rödbetor, blåbär eller blodpudding.
Barnet har svalt blod
Blodet kan komma från att barnet har svalt blod och som har passerat mag-tarmkanalen. Hos barn som ammas kan blodet komma från en sårig bröstvårta. Blodet kan också komma från svalget eller från näsan, om barnet till exempel harnäsblod. Då är blodet mörkare och mer blandat i bajset.
Blodet får den mörka färgen i magens sura miljö.
Allergi mot födoämnen
Det kan komma blod i bajset om barnet har födoämnesallergi mot exempelvis komjölk. Vidkomjölksallergiirriteras tjocktarmens slemhinna av ett eller flera proteiner i komjölken. Komjölksallergi utvecklas oftast när barnet är under ett år och börjar dricka eller äta mjölkprodukter.
Andra orsaker till blod i bajset hos barn
Ibland kan blod i bajset ha mer ovanliga orsaker. Då kan det till exempel bero på det här:
Magsjukakan göra att barnet får blod i bajset. Det beror på att slemhinnan i tarmen har blivit skör av infektionen.
Vid Mallory-Weiss blödning får slemhinnan i matstrupen sprickor och börjar blöda, till exempel om barnet kräks kraftigt. När barnet bajsar är blodet mörkt eller svart och blandat med bajset.
Slemhinnan i magsäcken kan också bli irriterad vid magkatarr ochmagsår. När barnet bajsar är blodet mörkt eller svart och blandat med bajset.
Barn kan få blod i bajset om de harulcerös kolitellerCrohns sjukdom. Båda är så kallade inflammatoriska tarmsjukdomar. Vid båda sjukdomarna har barnet också ont i magen och diarréer.
Vid Meckels divertikel föds barnet med en knöl som liknar en ficka i tunntarmen. Det kan bildas ett sår inuti fickan som blöder. Blodet kan då vara mörkt eller svart och blandat i bajset.
Invaginationär en typ av tarmvred där en del av tarmen har krupit in i nästa del av tarmen. Bajset är blandat med blod eller slemmigt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet attvara delaktigberor på barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen ochbarnet förstår den information ni får av vårdpersonalen.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Blodet kan se olika ut
När och var ska jag söka vård?
Undersökningar och utredningar
Vad beror det på?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.