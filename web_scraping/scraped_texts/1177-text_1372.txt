Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Praktiska råd med sjuka barn
Att vårda tillfälligt sjuka barn hemma
Att vårda tillfälligt sjuka barn hemma
Små barn är ofta sjuka. Därför är det en naturlig del av livet som småbarnsförälder att ta hand om sina sjuka barn. Oftast handlar det om lindriga infektioner som går över av sig själv.
När ett barn är sjuk är det vanligt att känna sig osäker och ha många frågor. När ska barnet vara hemma och när kan hen vara i förskolan eller skolan? När ska jag kontakta vården? Kan jag ge mediciner, och i så fall vilka?
Du hittar detaljerade råd om olika sjukdomar i våra texter på webbplatsen.
Små barn är sjuka flera gånger varje år
Under de första fyra åren har barn i genomsnitt sex till åtta infektioner per år. Därefter minskar antalet. Det allra vanligaste är att barnet haren förkylningeller eninfektion i magen.
Läs merom varför barn blir sjuka, hur smitta sprids och vad du kan göra för att undvika att smitta sprids.
Om barnet är hemma från förskolan eller skolan behövs ett läkarintyg efter sju dagar, för att kunnafå ersättning från Försäkringskassanför vård av barn, så kallad VAB.
Hur länge ska barn stanna hemma?
Det är olika hur länge barn kan behöva vara hemma. Barn kan gå tillbaka till förskolan, skolan eller andra aktiviteter när de är tillräckligt pigga för att orka med vardagen som vanligt.
Läs mer omatt vårda tillfälligt sjuka barn hemma.
Det gäller även för barn som har kvar till exempel lite snuva eller lätt hosta. Barn som rör mycket på sig kan börja hosta mer utan att det betyder att de har blivit sjuka igen.
Det är bra om barn som nyss har haft feber väntar ett dygn efter att febern har upphört. Det är för att se så att febern inte kommer tillbaka. Barnet kan vara pigg på morgonen, men orkar ändå inte med en hel dag i gruppverksamhet där tempot är ett annat.
Sjuka barn behöver vila
Ett barn som är sjuk ska ha möjlighet att vila när som helst, många gånger om dagen om det behövs. Däremot får barnet gärna vara uppe och leka om hen orkar. Barnets rum bör ha en sval men behaglig temperatur.
Ibland kan barn bli lite oroliga när de har feber. Då kan det vara svårt att få dem att vara stilla och vila. Du behöver inte tvinga barnet att vila eftersom barn brukar anpassa sig efter vad de orkar.
Det går bra att gå ut
Det går bra att gå ut när barnet är sjuk, om hen orkar och vill vara ute. Små barn kan du dra i vagn, men det är viktigt att barnet ligger skyddad mot vind och kyla.
Om barnet är sjuk på sommaren ska ni undvika att vistas i sol och värme, och i stället hålla er där det är svalt och skuggigt.
Tid tillsammans med barnet
Det bästa sättet att ta hand om ditt sjuka barn är att umgås med barnet och ge hen lite mer av din tid. Du kan till exempel läsa sagor, ni kan spela spel eller titta på tv tillsammans. När barnet är sjuk kan det finnas mer tid att umgås än vad som vanligtvis finns i vardagen.
Är ni flera föräldrar i familjen kan det ibland bli diskussioner om vem som ska stanna hemma med barnet. Det kan vara bra att ha pratat igenom sådant tidigare, och kanske gjort en planering. Det är bra om barnet slipper höra vuxna diskutera vem som ska vara hemma. Hur ett barn mår och vad barnet behöver bör alltid komma först.
När och var ska jag söka vård?
Ibland kan det vara svårt att bedöma hur sjuk barnet är och det är lätt att känna sig osäker.
Ring telefonnummer 1177 om du vill hasjukrådgivning av en erfaren sjuksköterska. Du kan ocksåkontakta en vårdcentral. Många mottagningar kan du kontakta genom attlogga in.
Ibland kan barnet behöva få medicin
Vid en del sjukdomar som beror på en bakterieinfektion kan barn ibland få behandling medantibiotika, som en läkare skriver ut på recept. Det gäller till exempel vidhalsfluss,lunginflammationochurinvägsinfektion.
För infektioner som beror på virus finns inga mediciner som hjälper, utan sjukdomen går över av sig själv. Men vissa receptfria läkemedel kan lindra besvären, till exempelsmärtstillande och febernedsättande medicin, och näsdroppar.
Innan du ger ett barn som är yngre än sex månader smärtstillande eller febernedsättande läkemedel ska du rådgöra med sjuksköterska eller läkare.
Läs mer omatt ge medicin till barn.
Olika huskurer
Det finns många så kallade huskurer, men det finns inga vetenskapliga bevis på att de verkligen fungerar. De flesta är ofarliga, men det finns också en del huskurer som man ska undvika. Ett sådant exempel är att stoppa vitlöksklyftor i örat om ett barn har ont. Om du är det minsta osäker på en huskur är det säkrast att undvika den.
Naturläkemedel är inte godkända för barn under tolv år.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Små barn är sjuka flera gånger varje år
Hur länge ska barn stanna hemma?
Sjuka barn behöver vila
När och var ska jag söka vård?
Ibland kan barnet behöva få medicin
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.