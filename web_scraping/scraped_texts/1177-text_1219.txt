Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Muskler
Muskelreumatism
Muskelreumatism
Muskelreumatism är en inflammatorisk sjukdom som även kallas polymyalgia reumatika. Den gör att du får ont och blir stel i kroppen. När du får behandling brukar besvären snabbt lindras eller försvinna helt. Sjukdomen läker vanligen av sig själv med tiden.
Det är inte känt vad som orsakar sjukdomen. Muskelreumatism är vanligare hos kvinnor än män. Sjukdomen kommer sällan före femtio års ålder.
Symtom
Oftast kommer symtomen smygande under några veckors tid.
Det kan börja med att du känner dig trött och hängig. Du kan även få lätt feber och gå ner i vikt.
De typiska symtomen på muskelreumatism är smärta och stelhet i stora muskelgrupper. Det är vanligt att det gör mest ont runt axlar, överarmar, höfter och lår. Ofta har du lika ont på båda sidor av kroppen. Besvären är vanligtvis värst på morgonen eller när du har suttit stilla en längre stund. Du kan till exempel få svårt att ta dig ur sängen eller lyfta armarna över huvudet när du klär på dig.
När och var ska jag söka vård?
Kontakta envårdcentralom du tror att du har muskelreumatism.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Många mottagningar kan du kontakta genom attlogga in.
Undersökning
Det finns inget speciellt prov som visar om du har muskelreumatism. Läkaren tar ett blodprov för att ta reda på sänkan ellerCRP, som kan visa om du har en inflammation i kroppen. Provet visar vanligen ett förhöjt värde om du har muskelreumatism.
Behandling
Muskelreumatism behandlas vanligen medkortisoni form av tabletter. Det brukar hjälpa mot symtomen. Läkemedlet tar inte bort sjukdomen, men håller nere inflammationen tills sjukdomen har läkt ut av sig själv. Det tar oftast ett och ett halvt till tre år, men kan ibland ta längre tid.
Du får börja med en medelhög dos kortison som gör att du snabbt känner dig bättre, ofta inom någon eller några dagar.
Efter en tid utan symtom får du sänka dosen. Minskningen görs gradvis i små steg tills du helt kan avsluta behandlingen. Det går oftast bra utan att du får mer symtom och ökad inflammation, men ibland kan symtomen komma tillbaka. Då får du öka dosen igen tillfälligt, innan du återigen kan fortsätta trappa ner behandlingen. Du ska inte avbryta behandlingen tvärt. Risken är stor för återfall med muskelvärk och stigande sänka eller CRP om behandlingen avslutas för tidigt.
När du tar kortison under lång tid ökar risken förbenskörhet. Därför får du ta läkemedel för att förebygga det. Det är vanligt att få en typ av läkemedel som kallasbisfosfonat, samt kalcium och D-vitamin.
Du kan få behandling medsmärtstillande antiinflammatoriska läkemedel, så kallade NSAID eller cox-hämmare, om du inte har så stora besvär.
Om du röker är det också bra att göraett rökstoppunder behandlingen för musklerna och skelettets skull.
Biverkningar
Att få behandling med kortison under en längre tid kan ge en del biverkningar. Men biverkningarna brukar inte vara så kraftiga eftersom dosen är låg under större delen av behandlingen.
Det är vanligt att du blir överaktiv och får svårt att sova i början av en kortisonbehandling.
Ibland kan du även få några av följande biverkningar:
Du kan få svullna händer och fötter.
Du kan gå upp i vikt.
Din hud kan bli skörare, du kan lättare få blåmärken och det kan ta längre tid för sår att läka.
Du kan få ett högre blodtryck.
Du kan få förhöjt blodsocker.
Kontroller under behandlingen
Du får gå på regelbundna besök på vårdcentralen för att följa upp att din dos kortison är lagom hög för att hålla inflammationen nere. Då får du lämna blodprov så att läkaren kan kontrollera din sänka eller CRP. Svaret på proverna påverkar vilken dos du får fortsätta med.
Läkaren kontrollerar även ditt blodsocker och blodtryck under behandlingen.
Det är bra att röra på sig
Att röra på sig är bra både för skelettet och för att hålla igång musklerna. Motion hjälper även till att förebygga hjärt-kärlsjukdom. Välj en typ av fysisk aktivitet som känns bra för dig.
Du kan få hjälp av en fysioterapeut eller sjukgymnast med ett träningsprogram anpassat för dig.
Det är rekommenderat att du görett rökstoppom du röker.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Läs mer på andra webbplatser
Reumatikerförbundet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökning
Behandling
Biverkningar
Kontroller under behandlingen
Det är bra att röra på sig
Påverka och delta i din vård
Aktuella artiklar
Så fungerar muskler och senor
Muskler och senor gör att vi kan röra på oss och att viktiga organ i kroppen kan fungera. Musklerna ger stöd till skelettet och skyddar inre organ. I musklerna bildas också värme som hjälper till att hålla kroppstemperaturen på en lagom nivå.
Registrera dina reumatiska symtom via PER
Du som har en reumatisk sjukdom kan registrera vilka leder som är ömma och svullna genom att logga in på 1177.se.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.