Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Syn
Färgblindhet
Färgblindhet
Färgblindhet innebär att du har svårt att skilja vissa färger från varandra. Du kan också ha svårt att se en viss färg. Den vanligaste formen gör det svårt att skilja på färgerna rött och grönt. Färgblindhet är medfödd och ärftlig.
Olika typer av färgblindhet
Det finns tre olika typer av färgblindhet:
röd-grön färgblindhet
gul-blå färgblindhet
total färgblindhet.
Den vanligaste typen är röd-grön färgblindhet.
Den typ av färgblindhet som gör att en person inte ser några färger alls utan ser världen i gråskala är mycket ovanligt.
Röd-grön färgblindhet
Den vanligaste formen av färgblindhet innebär att du har svårt att skilja på rött och grönt.
Då har du svårt att se skillnaden mellan färger som har delar av rött och grönt i sig. Du kan till exempel ha svårt att se skillnaden mellan blått och lila. Det beror på att lila är en blandning av blått och rött. Du kan också ha svårt att se skillnad mellan grönt och brunt eftersom brunt är en blandning av grönt och rött.
Röd-grön färgblindhet innebär alltså inte att du ser gräsmattan som röd eller stoppsignalen som grön. Utan det innebär att du har svårt att se skillnaden mellan rött och grönt.
Blå-gul färgblindhet
Blå-gul färgblindhet är mer ovanlig. Men det innebär inte att du har svårt att skilja på färgerna blå och gul. Det heter blå-gul färgblindhet eftersom du har svårt att se skillnad mellan färger som befinner sig mellan blå och gul på färgskalan.
Blå kan uppfattas som grön och gul som rosa
Blå-gul färgblindhet innebär att du har svårt att se skillnaden mellan blå och grön och skillnaden mellan gul och rosa.
Det kan också vara svårt att till exempel skilja mellan olika nyanser av lila som uppfattas som blå. Andra färger kan också uppfattas lite annorlunda.
När och var ska jag söka vård?
Sök vård på envårdcentraleller hos en optiker om du som vuxen tycker att du har fått förändrat färgseende.
Sök vård på envårdcentralom du som vuxen tror att ditt barn inte ser alla färger.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökning
Läkaren kontrollerar ditt färgseende om hen misstänker att du har någon sjukdom eller om du tar något läkemedel som påverkar synnerven och som därmed kan påverka färgseendet.
Barns färgseende kan undersökas inom elevhälsan. Då används samma test som för vuxna.
Att undersöka färgseendet kallas för att göra en färgsinnesundersökning.
Hur går undersökningen till?
En färgsinnesundersökning kan gå till på flera sätt. Läkaren undersöker ett öga i taget.
Den vanligaste är att du får titta på färgbilder med fläckar och punkter i olika färgnyanser. De bildar tydliga mönster om du kan se alla färger. Då ser du till exempel en siffra eller en linje. Du som är färgblind ser en röra av färgfläckar, en annan siffra eller ett annat förlopp av linjen.
Du får ungefär tio sekunder på dig att tolka en bild. Hela undersökningen tar fem till tio minuter.
En annan variant av undersökningen går ut på att du ska placera ett antal runda pjäser i olika färger i en rad. De färger som mest liknar varandra ska ligga intill varandra.
Med hjälp av undersökningen kan läkaren se vilka områden av färgseendet som är nedsatta. Undersökningen tar fem till tio minuter.
Undersökning på små barn
En del ögonkliniker är inriktade på att hjälpa små barn. Där kan man undersöka synskärpa och färgseende. Då använder läkaren små objekt i olika färger och ser hur barnet beter sig. Den undersökningen görs om läkaren misstänker att barnet har en synnedsättning som behöver behandlas.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Även barn ska vara delaktiga i sin vård. Ju äldre barnet är desto viktigare är det.
Du kan ha rätt attfå hjälp av en tolk om du inte talar svenska. Du kan ha också rätt attfå hjälp av en tolk om du har en hörselnedsättning.
Hur påverkar färgblindhet livet?
Medfödd färgblindhet går inte att behandla. Men de flesta har inga besvär. Ibland kan det vara svårt att förstå information om den är baserad på färg, till exempel en tunnelbanekarta eller en busskarta. Det kan också vara svårt att se röda bär bland gröna blad om du har röd-grön färgblindhet.
Färgblindhet i trafiken
Du kan ta körkort om du har färgblindhet. Trafikljusens övre röda stoppsignal och undre gröna körsignal kan du förstå genom att se vilken som lyser.
Vissa yrken passar inte
En del yrken passar mindre bra om du inte kan se alla färger. Det gäller yrken där det är viktigt att du kan urskilja färger på lampor och märken, till exempel polis, pilot, lokförare och sjökapten.
Barn och färgblindhet
Det kan vara svårt för ett barn att förstå varför färger som ser likadana ut har olika namn. Det kan ibland vara frustrerande för barnet.
Informera personal i skolan och förskolan
Det är bra att berätta för personalen på förskolan eller i skolan om barnets färgseende. Då kan personalen anpassa aktiviteter och lektioner efter det. Det kan underlätta vardagen för barnet.
Vad beror färgblindhet på?
Det finns olika orsaker till färgblindhet.
Ärftlig färgblindhet
Färgblindhet kan ärvas från förälder till barn på olika sätt.
Färgblindhet kan bero på en avvikelse i kromosomerna. Det är vanligare att röd-grön färgblindhet förekommer hosmänän hoskvinnor.
Blå-gul färgblindhet kan också vara ärftlig, men är inte bundet till något kön.
Färgblindhet som orsakas av en skada
Färgblindhet kan orsakas av en skada ellerinflammation i synnerveneller i näthinnan i ögat, men det är ovanligt. En sådan skada eller sjukdom sker oftast i vuxen ålder.
Ögat uppfattar färger genom speciella celler
I näthinnan iögatfinns det två typer av ljuskänsliga celler. De kallas stavar och tappar. De är viktiga för synen på olika sätt:
Stavarna är känsliga för ljus och används när du ska se i mörker.
Tapparna reagerar på ljusets olika våglängder och det är så vi kan se olika färger.
Det finns tre olika sorters tappar. De är känsliga för rött, grönt och blått. Alla färger som vi ser är sedan en blandning av de tre färgerna.
Om tapparna är skadade
Ögat kan inte uppfatta en viss våglängd om en sorts tapp är skadad eller saknas. Då kan du inte se den färgen.
Att vara färgblind innebär att du har svårt att skilja olika färger åt. Då är det en eller flera av de olika sorternas tappar som inte fungerar som de ska.
Det kan också vara så att du inte kan se en viss färg utan blandar ihop den med en annan färg.
Röd-grön färgblindhet innebär att den typ av tapp som registrerar röda färger eller den typen som registrerar gröna färger inte fungerar som den ska, eller att den saknas helt.
Blå-gul färgblindhet innebär att den typen av tappar i ögat som registrerar blåa färger inte fungerar som de ska eller saknas helt.
Mer på 1177.se
Så fungerar ögat och synen
Ögonundersökning
Barnets utveckling - 0-6 månader
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika typer av färgblindhet
Röd-grön färgblindhet
Blå-gul färgblindhet
När och var ska jag söka vård?
Undersökning
Hur påverkar färgblindhet livet?
Barn och färgblindhet
Vad beror färgblindhet på?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.