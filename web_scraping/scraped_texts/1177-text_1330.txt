Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
Pessar
Pessar
Ett pessar ser ut som en liten skål av silikon. Du smörjer in den med pessargel och sätter in pessaret i slidan så att det täcker livmodertappen. På detta sätt förhindras spermier att ta sig in till livmodern.
Det finns två olika sorters pessar. Det ena är lite mindre och kallas för cervixpessar. Det ska sitta direkt på livmodertappen, cervix. Det andra pessaret är något större och täcker också ett något större område i slidan, det kallas ibland för vaginalpessar eller slidpessar.
Pessar skyddar inte motkönssjukdomar.
Hur använder jag pessar?
För att använda pessar krävs det att du har koll på hur ditt underliv ser ut och att du känner dig bekväm med att stoppa in något i slidan. Du kan behöva lite övning innan det går lätt att sätta in pessaret, men det lär man sig ofta snabbt.
Du sätter själv in pessaret genom att trycka ihop det och föra in det i slidan ungefär som en tampong. Ett pessar som sitter rätt och har rätt storlek, ska inte kännas.
Smörj in pessaret med pessargel
Innan du för in pessaret i slidan ska du smörja det med pessargel. Gelen gör spermierna mindre rörliga och hindrar dem att simma upp i livmodern. Gelen använd tillsammans med pessar för att höja säkerheten. Du behöver fylla på med mer gel innan ett nytt samlag.
Pessaret ska sitta kvar efter samlaget
Efter samlaget ska pessaret sitta kvar i slidan i minst sex timmar. Det gäller båda sorterna. Cervixpessaret kan sitta inne i slidan i högst 48 timmar, medan vaginalpessaret kan sitta inne i högst 24 timmar. Därefter ska du ta ut det.
Förbered pessaret inför nästa gång
Gör rent pessaret med tvål och vatten innan du använder det igen.
Hur effektivt är pessar?
Pessar är ett mindre effektivt preventivmedel. Om du vill ha ett hormonfritt preventivmedel är kopparspiral en mycket effektivare metod.
Ett pessar måste vara utprovat av en barnmorska och användas korrekt för att ge ett effektivt skydd.
Hur får jag ett pessar?
Pessar finns att köpa på nätet. Du behöver inget recept för att köpa pessar.
Prova ut rätt storlek
Du kan få hjälp att prova ut att prova ut rätt storlek hos en barnmorska eller gynekolog. När du väl har provat ut det kan du använda pessaret flera gånger.
Vad kostar ett pessar?
Pessar och gel köper du själv. Vad det kostar beror på var du köper det ifrån.
I en del regioner kan du få pessar och gel billigare fram till att du fyller 26 år. Kolla upp vad som gäller där du bor.
När passar pessar
Pessar passar bra om du inte vill ha eller kan använda ett graviditetsskydd som innehåller hormoner och inte är i behov av ett mer effektivt preventivmedel.
När passar inte pessar?
Pessar passar inte dig som har svårt att planera när du ska ha samlag. Du måste planera och sätta in pessaret före du har samlag. Du behöver också tänka på att pessargelen bara verkar under ett samlag, sen måste du fylla på med mer gel.
Pessar passar inte om du vill ha skydd motkönssjukdomar.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur använder jag pessar?
Hur effektivt är pessar?
Hur får jag ett pessar?
Vad kostar ett pessar?
När passar pessar
När passar inte pessar?
Du ska förstå informationen
Mer på 1177.se
Skydd mot graviditet
Det finns olika sätt att skydda sig mot oönskad graviditet. Kondom och femidom är de enda metoderna som också skyddar mot könssjukdomar.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.