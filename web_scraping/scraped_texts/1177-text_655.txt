Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Hornhinnetransplantation, vad är det?
Hornhinnetransplantation, vad är det?
Fråga
Jag ska göra en hornhinnetransplantation. Vad innebär en donation? Hur går den till och hur blir min syn efteråt?
Svar
Att transplantera en hornhinna innebär att hornhinnan i ditt öga byts ut mot en hornhinna från en donator. Du kan få en transplantation när din egen hornhinna inte fungerar som den ska. Transplantationen är en operation där hela hornhinnan eller en del av hornhinnan byts ut.
Vävnad byts ut
Donatorn är en avliden person som har valt att efter sin död donera hornhinnevävnad till någon som behöver den. Att donera vävnad är enklare änatt donera organ.Det beror på att donatorn och mottagaren inte behöver passa ihop genetiskt, som vid organdonation.
Förberedelser
Innan operationen får du prata med ögonläkaren som ska operera dig och med narkosläkaren. Då bestämmer ni om du skasövasunder operationen eller fålokalbedövning.
Du får först bedövande ögondroppar om du ska få lokalbedövning. Därefter får du ett stick av en liten spruta med bedövningsmedel invid ögat. Det brukar inte upplevas som obehagligt eftersom du först har fått bedövande droppar.
Du får mer information om hur du ska förbereda dig från den ögonmottagning där du ska opereras.
Hur går operationen till?
Transplantationen görs i en operationssal. Du ligger ner under operationen och fårnarkosellerlokalbedövning.
Transplantationen av vävnad från hornhinnan anpassas efter dina behov. Det kan gå till på två sätt:
Du kan få en transplantation där hela hornhinnan byts ut.
Du kan få en så kallad lamellär transplantation. Då är det bara den del av hornhinnan som är skadad eller sjuk som byts ut.
Behandling efter operationen
Du ser oftast ganska suddigt på ditt nyopererade öga. Synen blir sedan bättre ju längre tiden går. Men det kan ta lång tid, veckor eller månader. Din ögonläkare kan ge besked om hur länge du bör avstå från att till exempel köra bil eller andra fordon efter din operation.
Du ska behandla ögat medkortisondropparefter operationen. Du behöver använda dropparna i flera månader för att hindra den nya hornhinnan från att stötas bort. Risken för avstötning är ganska låg. Om det ändå skulle ske går operationen oftast att göra om.
Läs om hur du tar läkemedel i ögonen.
Efterkontroller
Du får gå på regelbundna kontroller hos din ögonläkare. Du får mer information om vad som gäller för just dig från den ögonmottagning där du opererades.
Läs mer om hornhinnetransplantation på Svensk Corneakirurisk Förening
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.