Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Bölder, knölar och akne
Fettknöl
Fettknöl
Fettknölar i huden består av fettvävnad och är ofarliga. Du kan få fettknölar var som helst på kroppen. De flesta fettknölar är små och ger inga besvär, men ibland kan de bli större och göra ont eller kännas besvärande.
Ett annat namn för fettknöl är lipom.
Symtom
Du kan få en eller flera fettknölar på olika ställen på kroppen. Fettknölar på armarna och benen känns vanligtvis mjuka. På ryggen, nacken och skuldrorna känns de ofta lite fastare.
De flesta fettknölar är små och ger inga besvär. Små fettknölar brukar inte synas men kan kännas under huden. De kan vara upp till en centimeter stora.
Ibland kan fettknölarna bli större och göra ont eller kännas obehagliga. Ibland kan de vara i vägen eller påverka ditt utseende på ett sätt som du inte tycker om. Större fettknölar kan stå upp från hudytan och vara några centimeter stora.
Behandling
Fettknölar behöver oftast inte behandlas. En fettknöl som ger besvär kan opereras bort. Då får dulokalbedövning.
När och var ska jag söka vård?
Du behöver oftast inte söka vård för en fettknöl, men om du känner dig orolig kan du kontakta envårdcentral.
Kontakta en vårdcentral om något av följande stämmer in på dig:
Du har en fettknöl som ger besvär.
Du har en knöl som förändras, till exempel blir hård och oregelbunden eller börjar växa snabbt.
Du kan kontakta många mottagningar genom attlogga in.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Vad beror fettknölar på?
Det är inte klarlagt varför fettknölar bildas men det kan vara ärftligt.
Du kan få fettknölar i alla åldrar, men vanligtvis kommer de i åldern 40 till 60 år. En fettknöl brukar finnas kvar livet ut.
Fettknölar kan bli större om du går upp i vikt, men övervikt är ingen orsak till att fettknölar bildas.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Behandling
När och var ska jag söka vård?
Vad beror fettknölar på?
Påverka och delta i din vård
Läs mer på 1177.se
Så fungerar hud, naglar och hår
Huden skyddar våra kroppar mot bakterier, virus och mot solens skadliga strålning. Huden hjälper oss också att hålla kroppstemperaturen på en lagom nivå. Huden lagrar också fett och vätska och hindrar kroppen från att torka ut.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.