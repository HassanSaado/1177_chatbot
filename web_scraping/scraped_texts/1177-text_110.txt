Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Mätningar
EEG-undersökning
EEG-undersökning
En EEG-undersökning mäter aktiviteten i hjärnans nervceller. Oftast har man elektroder fästa mot hårbotten vid undersökningen. Det gör inte ont och du mår som vanligt efteråt.
En EEG-undersökning kan göras när du är vaken eller när du sover. Oftast görs undersökningen på ett sjukhus.
Det finns olika sorters EEG-undersökningar.
Vaken-EEG
När du ska bli undersökt med ett vaken-EEG får du halvligga med drygt 20 elektroder fästa i hårbotten. Elektroderna hålls på plats med en klibbig gel. Från dem går tunna sladdar till en EEG-apparat med en bildskärm.
I slutet av undersökningen kan du få andas häftigt och titta in i en blinkande lampa. Undersökningen tar cirka en timme och gör inte ont.
Förberedelser
Du ska tvätta håret före undersökningen eftersom elektroderna fästs mot hårbotten. Du tvättar håret hemma. Berätta för läkaren om du använder några läkemedel.
Sömn-EEG
Under ett sömn-EEG får du sova på mottagningen med elektroder fästa i hårbotten. Elektroderna hålls på plats med en klibbig gel. Från dem går tunna sladdar till en EEG-apparat med en bildskärm.
Undersökningen tar mellan en och två timmar. Efter undersökningen väcks du och elektroderna tas bort. Sedan får du åka hem.
Förberedelser
Oftast ska man försöka hålla sig vaken natten innan undersökningen. Då brukar det vara lätt att somna när undersökningen ska genomföras. Undersökningen sker vanligen på morgonen när mottagningen öppnar.
Den dag du ska göra ett sömn-EEG ska du inte dricka kaffe, te eller annan uppiggande dryck som gör det svårt att somna. Du bör inte heller köra bil till eller från sjukhuset eftersom du inte har sovit tillräckligt.
Du ska tvätta håret före undersökningen eftersom elektroderna fästs mot hårbotten. Du tvättar håret hemma. Berätta för läkaren om du använder några läkemedel.
Barn och sömn-EEG
Barn behöver inte vara vakna hela natten innan ett sömn-EEG. De kan sova en stund på natten.
Hur många timmar barnet bör sova natten innan undersökningen beror bland annat på barnets ålder. Ju äldre barn, desto färre sömntimmar. Små barn som fortfarande sover på dagen kan oftast sova som vanligt natten innan undersökningen.
Hjälp att somna
Vid en del mottagningar kan det förekomma andra alternativ för att kunna somna vid ett sömn-EEG.
Barn kan till exempel få läkemedletmelatoninför att lättare kunna somna inför undersökningen. Barnet får då läkemedlet precis innan undersökningen. Läkemedlet kan vara flytande eller i form av en tablett som barnet får svälja. Efter undersökningen kan barnet väckas och ni får gå hem.
Långtids-EEG
Ett långtids-EEG kan göras hemma hos dig eller på ett sjukhus.
Medan undersökningen pågår har du elektroder fästa i hårbotten. De brukar hållas på plats med hjälp av en tunn mössa. Du bär med dig en liten EEG-apparat i en midjeväska eller en liten ryggsäck.
Undersökningen pågår oftast under ett eller flera dygn, och som längst i ett par veckor. Ibland räcker det att göra undersökningen under en del av ett dygn.
Du kan äta och dricka som vanligt. Men du får inte tugga tuggummi och det kan vara svårt att duscha under tiden.
Du kan få fylla i en slags dagbok medan undersökningen pågår. I den beskriver du vad du gör vid olika tidpunkter och om du känner av några symtom.
Du som gör undersökningen hemma får komma till sjukhuset regelbundet för att läsa av mätningen. Det brukar vara ungefär en gång om dagen.
Video-EEG
Video-EEG är en form av långtids-EEG där du samtidigt filmas. Undersökningen görs oftast på en vårdavdelning på ett sjukhus.
Syftet är att kunna spela in och registrera så många anfall eller andra symptom som möjligt.
Undersökningen kallas ibland även för anfallsregistrering.
Förberedelser
Vid ett långtids-EEG bör du undvika kläder som måste dras över huvudet. Det beror på att elektroderna som sitter i hårbotten kan lossna. Det kan också vara besvärligt att dra kläderna över elektroder och sladdar.
För att öka möjligheten att få anfall vid ett video-EEG kan du ibland få ta en lägre dos läkemedel än du brukar, innan eller under undersökningen. Du kan också få sova mindre än vanligt.
Stereo-EEG
Vid ett stereo-EEG opereras tillfälligt elektroder in i hjärnan. Du är sövd under operationen. Undersökningen är ovanlig och används bara i utredningar av epilepsi där läkemedel inte hjälper.
Undersökningen görs på sjukhus och pågår oftast under flera dygn, som längst i ett par veckor. Du har flera samtal med läkare innan undersökningen görs.
Så mår du efteråt
Du mår som vanligt efter ett vaken-EEG eller sömn-EEG. Du kan tillfälligt bli lite yr om du behöver andas häftigt som en del av undersökningen. Men det är inget allvarligt och går snabbt över. Efter ett sömn-EEG bör du inte köra bil innan du har sovit ut.
Hur du mår efter ett långtids-EEG påverkas bland annat av hur undersökningen gick, till exempel om du hade anfall och hur länge undersökningen pågick. Oftast mår man som vanligt.
När får jag svar?
Läkaren som har beställt EEG-undersökningen får vanligtvis svaret inom några veckor. Hen meddelar sedan dig vad resultatet har blivit.
Påverka och delta i din vård
För att du ska kunna vara delaktig i din vård och behandling är det viktigt att duförstår informationendu får av vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behöva vänta på vård och behandling.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vaken-EEG
Sömn-EEG
Långtids-EEG
Stereo-EEG
Så mår du efteråt
När får jag svar?
Påverka och delta i din vård
Mer på 1177.se
Så fungerar nervsystemet
Nervsystemets uppgift är att ta emot och att förmedla signaler från och till kroppens olika sinnen och kroppsdelar. Det gör att kroppens olika delar kan samarbeta.
Så fungerar hjärnan
Hjärnan ger oss vår personlighet och våra känslor. Hjärnan gör också att vi har ett medvetande, att vi kan tänka och att vi kan minnas. Det är också hjärnan som styr kroppens funktioner, till exempel våra sinnen och rörelser.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.