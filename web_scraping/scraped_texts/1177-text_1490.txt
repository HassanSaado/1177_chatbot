Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Tarmbesvär
Tarmvred
Tarmvred
Tarmarna i kroppen rör sig med knådande rörelser som gör att maten förs framåt. Tarmvred innebär att det har blivit stopp i tunntarmen eller i tjocktarmen. Det är ett allvarligt tillstånd som oftast behöver behandlas på sjukhus.
Symtom
Vid tarmvred har du ett eller flera av följande besvär:
Du har mycket ont i hela magen, smärtan kommer i attacker med stunder emellan då det gör mindre ont.
Du får svullen och utspänd mage.
Du mår illa eller kräks. Maginnehållet kan då se ut som diarré eller lukta som bajs.
Du kan varken prutta eller bajsa.
Symtomen kan komma snabbt och tydligt under några timmar, eller mer långsamt under några dagar. Det beror på var i tarmen det är stopp.
När och var ska jag söka vård?
Kontakta genast envårdcentralellerjouröppen mottagningom du tror att du har tarmvred. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivningoch hjälp att bedöma symtom.
Om det är bråttom
Ring 112 om du har mycket ont i magen och samtidigt är yr, matt, svimmar eller känner dig mycket sjuk.
Vad händer i kroppen?
Musklerna i tunntarmen och i tjocktarmen knådar tarminnehållet och för det framåt. Vid tarmvred har det blivit stopp i tunntarmen eller i tjocktarmen. Stoppet kan antingen bero på ett hinder i tarmen eller på att tarmrörelserna har stannat av och inte kan föra fram innehållet.
Slemhinnan i tarmen skadas när tarmen spänns ut av stoppet. Det gör att tarmen inte kan ta upp vätska och salter lika bra. Kroppen gör sig av med överskottsvätskan genom att du kräks. Du förlorar då både vätska och salter.
Läs mer om hur tarmarna fungerar i textenSå fungerar matsmältningsorganen.
Vad beror det på?
Det finns flera orsaker till att det blir hinder i tarmen, eller att tarmarna inte rör sig som de ska.
Orsaker till hinder i tarmen
Ett hinder kan stoppa upp tarminnehållet delvis eller helt och hållet. Varje gång som tarmen försöker föra fram innehållet gör det ont. Det är därför som du har ont med stunder emellan då det gör mindre ont.
Ett hinder i tarmen kan uppstå på grund av följande:
Det har bildats ärr eller sammanväxningar efter en operation. Ärr och sammanväxningar gör att tarmen blir trängre.
Det har bildats ärr på grund avCrohns sjukdom, en inflammatorisk tarmsjukdom.
Det har bildats ettinklämt bråck. Det är när en del av tarmen trycks ut genom bukväggen och fastnar där. Bukväggen är ett namn på den vävnad som finns mellan huden och magens organ.
Tarmen har vridits om sig själv.
En hård klump med svårsmält föda eller avföring har fastnat i tarmen, till exempel om du har haftförstoppningen längre tid.
Det finns en tumör i tarmen. Det kan vara en godartad tumör eller entumör som beror på cancer. Läs mer omtumörer och andra utväxter här.
Ett hinder i tarmen kan också bero på så kalladinvagination. Det innebär att en del av tarmen har rört sig in i den efterföljande delen. Det är vanligast hos barn under fyra år, men det kan också hända hos vuxna.
Orsaker till att tarmrörelserna stannar av
Den vanligaste orsaken till att tarmrörelserna stannar av är att vävnaderna i magen har skadats. Det kan till exempel hända direkt eller några dagar efter en operation eller efter att du har skadat dig allvarligt. Oftast påverkas hela tarmen.
Det kan också vara ett symtom på en annan sjukdom, till exempel följande:
En större inflammation eller infektion i magen. Några exempel är eninflammerad tarmfickaeller enblindtarmsinflammation.
En förändrad saltbalans i kroppen. Det kan uppstå om du har en njursjukdom eller hormonsjukdomenAddisons sjukdom.
Du har mycket ont i magen, till exempel på grund avgallsten. En gallsten kan i sig också täppa till tarmen och orsaka tarmvred.
Smärtstillande läkemedel som innehåller opioider kan också göra att du får mindre rörlighet i tarmen. Det kan göra att du får förstoppning. Förstoppningen kan göra ont och likna tarmvred, även om det är ovanligt.
Undersökningar och utredningar
När du träffar läkaren får du börja med att berätta om dina symtom och beskriva hur det gör ont. Läkaren undersöker sedan din mage genom att trycka försiktigt och lyssna på den. Hen kan även behöva undersöka ändtarmens öppning med ett finger.
Blodprov och urinprov
Du får lämnablodprov, bland annat ett så kallatCRP-prov. Det visar om du har eninfektion eller inflammationi kroppen. CRP-prov kallas ofta för snabbsänka.
Du får ocksålämna urinprov.
Magen röntgas
Magen röntgas meddatortomografiom läkaren misstänker att du har tarmvred. Tarmvred syns ofta tydligt på röntgenbilderna.
Du kan få kontrastmedel före undersökningen, antingen genom att dricka det eller få det infört i ändtarmsöppningen. Hur du får kontrastmedlet beror på var i tarmen som tarmvredet finns.
Kontrastmedlet gör att tarmarna syns bättre på röntgenbilderna.
Behandling
Vid tarmvred förlorar kroppen näring och vätska, eftersom tarmen inte fungerar som den ska. Behandlingen går därför först ut på att du får näring och vätskadirekt i blodet genom en venkateter.
Innehållet i magen och tarmen kan behöva tas bort för att minska trycket i tarmarna. Då får man lokalbedövning i näsan eller svalget, och en tunn slang leds ner i magsäcken genom näsan eller munnen. Genom slangen kan maginnehållet och tarminnehållet tömmas. Det gör att trycket i tarmarna minskar. Risken för att du ska kräkas och att kräkningen hamnar i luftvägarna minskar också.
Du kan få smärtstillande läkemedel om du har mycket ont.
Ibland kan tarmvredet gå över inom ett par dygn. Kontrastmedlet som används vid röntgen kan ibland hjälpa till att lösa upp tarmvredet.
Vilken behandling du får sedan beror på vad som har orsakat stoppet och var i tarmen det finns.
Hinder i tarmen opereras oftast
Tarmvred som beror på hinder i tarmen opereras oftast, ibland så snart som möjligt. Du blir då sövd med narkos.
Kirurgen öppnar upp magen och försöker få bort hindret. Kirurgen kan till exempel vrida tillbaka tarmen om den har vridits om sig själv. Om tarmen är skadad eller stoppen beror på en tumör kan en del av tarmen behöva tas bort. Ibland kan det även behövasen stomi. Den läggs då på en del av tarmen där det inte är stopp.
Ibland kan en läkare försöka att vrida tillbaka den sista delen av tjocktarmen utan att operera. Då används ettkoloskopeller en sond som förs in genom ändtarmens öppning. Du kan ändå behöva opereras efteråt för att inte få tarmvred igen. Då tar kirurgen bort den del av tarmen som har vridit sig.
Ett inklämt bråck kan tryckas tillbaka, men behöver ofta opereras senare. Läs mer om operationen i textenLjumskbråck.
Du kan fålavemangom hindret beror på en hård klump med avföring. Lavemanget löser upp klumpen.
Hur mår man efter en operation?
Återhämtning efter en operation på grund av stopp i tarmen kan variera men är vanligtvis ganska snabb. Återhämtningen kan ta längre tid om stoppet är komplicerat eller om du har fått enstomisom du ska lära dig att sköta innan du kan åka hem.
Om symtomen kommer tillbaka efter det att man kommit hem bör man kontakta den klinik där man har vårdats. Ring telefonnummer 1177 om du vill ha sjukvårdsrådgivning och hjälp att bedöma symtom.
Äta och dricka efter operationen
Om operationen får bort stoppet kan man ganska snabbt börja äta vanlig mat igen. Första tiden kan det kännas bra att undvika svårsmält mat, framför allt en del frukter och grönsaker.
Man kan behöva träffa en dietist om det exempelvis fortfarande är trångt i vissa delar av tarmen eller om du har någon annan sjukdom i tarmen. En dietist är specialist på mat och näring. Det är bra att så snabbt som möjligt äta och dricka som vanligt eftersom kroppen och tarmen mår bättre av det.
Tarmrörelserna som stannar av behandlas olika
När tarmen är stilla behandlas det som gör att tarmrörelserna stannar av. Du kan läsa mer om hur de olika orsakerna behandlas i texterna omblindtarmsinflammation,inflammerade tarmfickorochgallsten.
Har du fått tarmvred på grund av läkemedel kan det räcka med att du slutar använda läkemedlet.
Du kan också få läkemedel som gör att tarmrörelserna kommer igång igen.
Hur kan jag förebygga?
Drick gärna extra vätska och försök vara fysiskt aktiv om du har lätt att få förstoppning. I textenFörstoppningfinns fler råd om vad du kan göra för att motverka förstoppning.
Vid en del sjukdomar kan risken för tarmvred öka om man äter mycket fibrer. Det gäller om du har enstomipå tunntarmen, nyligen har opererats eller om du har långsamma tarmrörelser. Då kan det också vara bra att få råd av en dietist.
Komplikationer och följdsjukdomar
De komplikationer som kan uppstå vid tarmvred är allvarliga och måste opereras snabbt. Det som kan hända är följande:
Delar av tarmen får inte längre någon blodtillförsel och riskerar då att dö.
Det kan gå hål på tarmen om det samlas mycket tarminnehåll. Då kommer bakterier från tarminnehållet ut i kroppen. Det kan leda till en allvarlig infektion ochsepsis, även kallat blodförgiftning.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på 1177.se
Ont i magen hos vuxna
Ont i magen hos barn
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad händer i kroppen?
Vad beror det på?
Undersökningar och utredningar
Behandling
Hur kan jag förebygga?
Komplikationer och följdsjukdomar
Påverka och delta i din vård
Mer på 1177.se
Så fungerar matsmältningsorganen
Maten du äter bryts ned medan den passerar genom din kropp. Det kallas matsmältning eller matspjälkning. Olika organ och körtlar hjälper till med matsmältningen. Maten behöver brytas ned för att kroppen ska kunna ta upp näringen som maten innehåller.
Så loggar du in på 1177.se
För att logga in på 1177.se behöver du ha en e-legitimation, antingen BankID eller Freja+.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.