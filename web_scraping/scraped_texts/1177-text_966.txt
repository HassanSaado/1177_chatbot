Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Navelinfektion hos nyfödda
Navelinfektion hos nyfödda
När ett barns navelsträng klipps av blir det en liten stump kvar. Den ramlar av efter några veckor. Ibland kan det bli en infektion i naveln. Då behöver barnet få behandling.
Det är vanligt att det syns en liten mängd klar vätska i naveln. Det behöver inte betyda att barnet har en infektion, om barnet inte har andra symtom.
Symtom
Det här är vanliga symtom på en navelinfektion:
Huden i och runt naveln är röd och svullen.
Det kommer en gul och illaluktande vätska från naveln.
Det finns en liten risk att infektionen sprider sig i kroppen. Då kan barnet bli mer sjuk och få ett eller flera av följande symtom:
Barnet är slö och irriterad.
Barnet vill inte äta.
Barnet kan fåfeber.
Barnet kan få gråblek hud.
När och var ska jag söka vård?
Kontakta genast envårdcentraleller enjouröppen mottagningom du tror att barnet har en navelinfektion. Om det är stängt på vårdcentralen eller den jouröppna mottagningen, sök vård på en akutmottagning.
Ibland kan det räcka att du ringer, chattar ellervideosamtalarmed en sjuksköterska på en barnavårdscentral, BVC för att få hjälp.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Så kan du minska risken för navelinfektion
När ett nyfött barns navelsträng klipps av blir det kvar en liten stump i naveln. Den torkar och ramlar bort efter ett par veckor.
Det är viktigt att barnets navel hålls ren. Tvätta försiktigt med vanligt vatten på en bomullspinne och torka sedan med en torr bomullspinne. Det är också viktigt att alla som tar i barnet har rena händer.
Tvätta naveln med tvål och vatten om den ser kladdig ut. Torka sedan torrt och lufta ordentligt.
Råd och stöd
Kontakta BVC om du har frågor om hur du ska sköta barnets navel. Under barnets första levnadsvecka kan du kontakta BB.
Här kan du läsa mer om hur dusköter ett nyfött barn.
Behandling
Du kan först få rådet att tvätta barnets navel med klorhexidinsprit.- Det finns att köpa på apotek. Om det inte hjälper kan barnet behöva fåantibiotika.
Barnet kan behöva vårdas på sjukhus om infektionen sprider sig i blodet. Då får barnet antibiotika direkt i blodet.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Så kan du minska risken för navelinfektion
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.