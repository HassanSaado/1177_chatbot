Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Livmoder och äggstockar
Äggledarinflammation
Äggledarinflammation
Äggledarinflammation gör ofta att du får ont i magen, rikligare flytningar och ibland feber. Den vanligaste orsaken är könssjukdomar, till exempel klamydia och gonorré. Du behöver få behandling med antibiotika om du har äggledarinflammation.
Symtom
Det är vanligt att äggledarinflammation ger ett eller flera av följande symtom:
Du har rikligare, ibland illaluktandeflytningarsom kan vara vita, gula eller gröna.
Du har väldigtont i nedre delen av magen.
Du upplever en tyngdkänsla i underlivet.
Det svider när du kissar.
Du känner dig kissnödig fast du har kissat nyligen.
Du kan också hafeberoch känna dig trött.
Du kan också få mer otydliga symtom som kommer då och då och är lindriga. Symtomen kan vara en lätt molande värk i nedre delen av magen och ibland ävenont i korsryggen.
Äggledarinflammation kan alltså ge väldigt otydliga symtom, bara ett av ovanstående symtom eller flera av de här symtomen.
När och var ska jag söka vård?
Kontakta engynekologisk mottagningellervårdcentralom du har symtom som kan tyda på äggledarinflammation.
Om det är bråttom
Kontakta genast engynekologisk mottagning,vårdcentralellerjouröppenmottagningom du har ett eller flera av följande symtom:
Du har väldigt ont i nedre delen av magen.
Du har kraftiga flytningar och feber.
Om det är stängt, sök vård på en akutmottagning.
Ringtelefonnummer 1177om du vill ha sjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad orsakar en äggledarinflammation?
Den vanligaste orsaken till äggledarinflammation ärkönssjukdomar, till exempelklamydiaochgonorré.
Du kan också få äggledarinflammation efter enaborteller om du har fått enkopparspiral eller en hormonspiralinsatt, men det är ovanligt.
Du kan få en infektion i livmodern om du har fått ettmissfall. Den infektionen kan sedan sprida sig till äggledarna och orsaka en äggledarinflammation, men det är mycket ovanligt.
Äggledarinflammation är en vanlig infektion hos unga personer. Sjukdomen är mindre vanlig efterklimakteriet.
Hur kan jag förebygga en äggledarinflammation?
Du kan inte förebygga själva äggledarinflammationen, men du kan förebygga infektionen som ger äggledarinflammationen. Det kan du göra genom att ha säkrare sex, som att användakondomvid vaginala samlag ochslicklappom du har munsex.
Undersökningar
Du som har väldigt ont i magen, kraftiga flytningar och eventuellt feber behöver bli undersökt genom engynekologisk undersökning. I samband med den undersökningen kan prover från underlivet tas. Ibland kan du också få lämna blodprov för att läkaren ska kunna se om du har någon könssjukdom, som hiv eller hepatit B.
Du som har molande värk i nedre delen av magen eller ont i musklerna eller skelettet får testa dig för könssjukdomar. Ibland behöver du lämna ett urinprov, och därför kan det vara bra om du väntar med att kissa tills du träffar barnmorskan eller läkaren.
Det är ovanligt, men ibland kan det även vara nödvändigt att göra entitthålsundersökningför att utesluta andra sjukdomar.
Behandling
Äggledarinflammation behandlas medantibiotika. Du som har väldigt ont i magen kan fåreceptfria smärtstillande läkemedel.Du kan också få receptfria inflammationsdämpande läkemedel.
Ibland behövs en operation
Vissa personer får varbölder i äggledarna av inflammationen. Då kan du behöva bli opererad.
Ha inte sex under tiden du behandlas med antibiotika
Ha inte vaginala samlag, anala samlag eller munsex under tiden som du behandlas med antibiotika. Den du har sex med behöver testas och eventuellt behandlas om hen har någon könssjukdom. Annars kan sjukdomen överföras fram och tillbaka mellan er.
Graviditet och äggledarinflammation
Äggledarinflammation kan öka risken förutomkvedshavandeskap. Utomkvedshavandeskap innebär att det befruktade ägget börjar växa utanför livmodern.
Äggledarinflammation kan också göra det svårare att bli gravid. Det beror på att inflammationen skapar ärr i äggledarna. De här ärren kan göra att ett befruktat ägg inte kan ta sig genom äggledaren för att komma till livmodern och kunna växa där. Ärren kan också göra att spermierna inte kan komma fram till ägget och befrukta det.
Snabb behandling med antibiotika minskar de här riskerna.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad orsakar en äggledarinflammation?
Hur kan jag förebygga en äggledarinflammation?
Undersökningar
Behandling
Graviditet och äggledarinflammation
Informationen ska gå att förstå
Aktuella artiklar
Könssjukdomar - sexuellt överförda infektioner
Könssjukdomar är infektioner som du kan få genom att ha sex. Vissa könssjukdomar ingår i smittskyddslagen. Det betyder att du måste testa dig om du misstänker att du har någon av dem.
Kondom
En kondom är ett skydd av mycket tunt gummi eller plast som du kan sätta på en penis eller en dildo om du ska ha samlag. Kondom är ett enkelt sätt att minska risken för överföring av könssjukdomar vid samlag. Det är även ett enkelt sätt att undvika graviditet vid samlag som kan leda till graviditet.
Slicklapp
En slicklapp är är gjord av latex eller plast och kan användas som extra skydd vid slicksex.  Slicklappar finns i olika färger och smaker.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.