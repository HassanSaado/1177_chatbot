Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Kostnader och ersättningar
Kostnader och ersättningar inom tandvård
Tandvård om du har en sjukdom eller funktionsnedsättning
Tandvård om du har en sjukdom eller funktionsnedsättning
Du behöver ofta mer tandvård än andra om du har vissa sjukdomar och vissa funktionsnedsättningar under lång tid. Då kan du ansöka om ett särskilt tandvårdsstöd.
Så ansöker du om särskilt tandvårdsstöd
Så här gör du - Steg 1
Fråga din läkare om du har rätt till tandvårdsstöd.
Din läkare ska skriva ett speciellt intyg om du har rätt till tandvårdsstöd. Det intyget ska beskriva din sjukdom eller funktionsnedsättning.
Steg 2
Du eller läkaren skickar intyget till den enhet som ansvarar för tandvården i regionen där du bor.
Det är regionen som fattar beslut om du har rätt till tandvårdsstödet.
Steg 3
Du får ett tandvårdskort om du har rätt till stöd. Kortet visar du upp när du går till din tandläkare eller tandhygienist.
I stället för ett kort kan det vara ett digitalt intyg. Har du ett sådant behöver du bara lämna ditt personnummer till tandvårdspersonalen.
Du betalar samma avgift som för ett besök i sjukvården. Dessutom gäller sjukvårdens högkostnadsskydd och frikort.
Med det särskilda tandvårdsstödet kostar ett besök i tandvården lika mycket som ett besök i sjukvården. Då gäller ävensjukvårdens högkostnadsskyddoch frikort.
Tandvård som ingår i tandvårdsstödet
En sjukdom eller en funktionsnedsättning kan påverka din munhälsa och tandhälsa på olika sätt. Det kan till exempel finnas en ökad risk för tandskador, till exempel hål i tänderna eller tandlossning. Det kan också vara svårt att göra rent tänderna och tandköttet om du skakar eller har svårt att gapa. Då kan det vara svårt för tandläkaren eller tandhygienisten att behandla dina tänder.
Det här är tandvård som ingår i tandvårdsstödet:
undersökningar
förebyggande vård
lagningar
behandling av tandlossning
rotfyllningar
utdragning av tänder
avtagbara proteser.
Fasta proteser somkronor, broar och implantatingår inte i stödet.
Du väljer själv vilken tandläkare och tandhygienist du vill gå till.
Vem har rätt till tandvårdsstödet?
Det här är sjukdomar och funktionsnedsättningar som kan ge rätt till särskilt tandvårdsstöd:
Psykisk sjukdom som gör det svårt att ta hand om tänderna.
Parkinsons sjukdom,Multipel skleros – MSochALS.
Cerebral pares – CP.
Ledgångsreumatism – RAochSLE.
Skador i käkarna, både medfödda och sådana som beror på sjukdom.
Funktionsnedsättning efterstroke.
Ovanliga diagnoser.
Hur görs bedömningen?
Det är tandvårdsenheten i din region som bedömer om du har rätt till tandvårdsstödet.
Bedömningen utgår inte bara ifrån vilken sjukdom eller funktionsnedsättning du har. Ansökan ska också beskriva hur sjukdomen eller funktionsnedsättningen påverkar din förmåga att ta hand om dina tänder och vilka problem som kan uppstå vid en behandling.
Hur ansöker jag om tandvårdsstödet?
Din läkare beskriver sjukdomen eller funktionsnedsättningen i ett särskiltläkarintyg. Du eller läkaren skickar det till tandvårdsenheten, som beslutar om du har rätt till tandvårdsstödet och hur länge det gäller.
Du får ett intyg som visar att du har rätt till tandvård vid långvarig sjukdom eller funktionsnedsättning. Det kan vara ett kort eller ett digitalt intyg. Då behöver du bara lämna ditt personnummer till tandvårdspersonalen.
Vart kan jag vända mig om jag har frågor?
Prata med din tandläkare eller behandlande läkare om du har frågor om tandvård i samband med sjukdomar och funktionsnedsättningar. Du kan också kontakta tandvårdsenheten.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Tandvård som ingår i tandvårdsstödet
Vem har rätt till tandvårdsstödet?
Mer på 1177.se
Hjälpmedel
Här kan du läsa om olika sorters hjälpmedel och hur det går till att få dem. Du kan också läsa om olika typer av stöd om du har en funktionsnedsättning.
Om du inte är nöjd med tandvården
Den mottagning där du har fått behandlingen ska utreda vad som har hänt om du har klagomål.
Tandvård
Läs mer olika behandlingar för tänderna och hur de går till.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.