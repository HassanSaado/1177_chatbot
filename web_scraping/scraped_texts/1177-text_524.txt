Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
RS-virus hos barn - svenska lättläst
RS-virus hos barn
Infektioner med RS-virus är mycket vanliga. De flesta barn blir sjuka som vid en förkylning. En del barn kan bli mycket sjuka och behöva få vård på sjukhus.
RS-viruset är vanligast under hösten och vintern.
Du kan läsa enlängre version av texten här.
Symtom
En infektion med RS-virus kan likna en vanlig förkylning. Barn under sex månader kan däremot bli mycket sjuka. Det tar ofta flera veckor innan barnet är frisk.
Det här brukar vara de första symtomen på RS-virus:
Barnet är snuvig och täppt i näsan.
Barnet har feber.
Barnet har svårt att amma, äta eller dricka. Det gör barnet trött.
Under de första dagarna blir en del barn mycket sjuka. De kan då få svårt att andas. Det kan bland annat märkas så här:
Barnet andas snabbt.
Magen rör sig ut och in när barnet andas.
Det verkar vara jobbigt för barnet att andas.
En del barn kan få uppehåll i andningen. Då slutar barnet helt att andas korta stunder.
Svår hosta
RS-virus kan orsaka en svår hosta. Den kan börja några dagar efter att barnet fick de första symtomen. Barnet kan hosta mycket under flera veckor.
När och var ska jag söka vård?
De flesta som har RS-virus behöver inte söka vård. Sjukdomen brukar gå över av sig själv.
Kontakta genast en vårdcentral om något av det här stämmer:
Barnet är under 3 månader och har feber.
Barnet har svårt att andas.
Barnet kan inte amma, dricka eller äta.
Sök vård på en akutmottagning om vårdcentralen är stängd eller inte kan ta emot dig.
Om det är bråttom
Ring genast 112 om barnet har uppehåll i andningen.
Ring och få råd på telefonnummer 1177
Ring telefonnummer 1177 om du vill ha hjälp med vad du ska göra. De som svarar är sjuksköterskor. De kan berätta för dig var du kan söka vård, om det behövs.
Sjuksköterskorna pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Hur kan jag hjälpa barnet hemma?
Här är några tips:
Ge barnet nässpray eller näsdroppar med koksalt. Det hjälper om barnet är täppt i näsan.
Använd en särskild sug för att få ut snor ur näsan. De finns på apotek.
Låt barnet sova med huvudet högre än kroppen. Du kan bädda med extra kuddar i sängen.
Ge barnet vätska ofta. Du kan till exempel amma eller ge bröstmjölksersättning oftare än vanligt.
Ge barnet mat oftare än vanligt om barnet inte orkar äta så mycket varje gång.
Ge barnet läkemedel mot feber om barnet mår mycket dåligt av febern. Fråga på apotek vilket du kan använda. Prata med en läkare först om barnet är under sex månader.
Hur smittar RS-virus?
RS-virus kan smitta när en person som har sjukdomen nyser eller hostar. Då bildas små droppar med virus. Du kan bli smittad om du får dropparna i dig.
RS-virus kan också smitta när du nuddar en person som har viruset på sig, till exempel om ni håller hand. Du kan få in viruset i munnen eller i näsan om du tar med händerna i ansiktet.
Du kan minska risken för RS-virus
Så här kan du minska risken för att få RS-virus:
Tvätta händerna ofta.
Håll avstånd till andra människor, särskilt inomhus.
Undvik kontakt med förkylda personer.
Välj aktiviteter där ni träffas utomhus.
En del barn blir allvarligt sjuka
Risken för att bli allvarligt sjuk av RS-virus är större om något av det här stämmer:
Barnet är under tre månader.
Barnet är yngre än ett år och föddes mer än fem veckor för tidigt.
Barnet har en sjukdom i till exempel hjärtat, lungorna eller nervsystemet.
Det är extra viktigt att skydda barn som riskerar att bli allvarligt sjuka.
Behandling
Barn som blir mycket sjuka kan behöva få vård på sjukhus. På sjukhuset får barnet hjälp att få i sig vätska och näring.
Barn som har svårt att andas får hjälp med det.
Läkemedel som hindrar viruset
Det finns ett läkemedel som hindrar viruset från att göra barnet mycket sjuk. Läkemedlet ges på sjukhus. Barn som riskerar att bli allvarligt sjuka av RS-virus kan behöva få det läkemedlet.
Texten finns översatt – other languages
Texten finns översatt till följande språk:
لعربية– arabiska
English– engelska
Pусский– ryska
Soomaali– somaliska
українська– ukrainska
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Hur kan jag hjälpa barnet hemma?
Hur smittar RS-virus?
Du kan minska risken för RS-virus
En del barn blir allvarligt sjuka
Behandling
Texten finns översatt – other languages
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.