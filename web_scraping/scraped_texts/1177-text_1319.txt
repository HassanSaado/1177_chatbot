Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid migrän
Läkemedel vid migrän
Migrän är anfall med pulserande huvudvärk på en sida av huvudet. Den kan vara måttlig till svår. Du kan behöva läkemedel för att lindra besvären medan migränanfallet pågår och för att avbryta anfallet. En del behöver läkemedel som förebygger anfall om de kommer ofta.
Den här texten beskriver olika typer av läkemedel som används vid migrän.Det finns också information om behandling av migrän hosbarn och tonåringar.
Här kan du läsa om migrän.
Behandling vid ett migränanfall
Du kan behöva läkemedel för att lindra besvären vid ett migränanfall och för att avbryta anfallet. Det brukar hjälpa mest att ta läkemedlet tidigt under anfallet.
Vilka läkemedel används?
De här läkemedlen är vanligast vid ett migränanfall:
Du kan ta smärtstillande läkemedel om du känner att ett anfall är på väg eller under ett anfall. Då kan du ta antiinflammatoriska smärtstillande läkemedel, så kalladeNSAID eller coxhämmare.Du kan också ta läkemedel som innehåller det verksamma ämnetparacetamol.
När du är säker på att det är ett migränanfall som pågår kan du tatriptaner.
Du kan ta läkemedel som innehållermetoklopramidom du mår illa under anfallet.
Anfallen kan behandlas olika
Dina anfall kan vara olika svåra att behandla. Du kan ofta lindra migränanfallet med hjälp avreceptfria läkemedel vid tillfällig smärtanär huvudvärken är i sin början eller om den är mild.
Om den inte räcker och huvudvärken fortfarande är besvärlig efter en timme bör du ta en triptan. Om värktabletter aldrig räcker kan du ta en triptan direkt.
För mycket läkemedel kan ge fler dagar med huvudvärk
Receptfria smärtstillande läkemedel mot huvudvärk ger bara tillfällig hjälp. Du ska därför inte använda dem under en längre tid eller för ofta. Använd inte dessa läkemedel mer än nio dagar per månad, annars kan de i stället ge fler dagar med huvudvärk.
Ha koll på hur mycket läkemedel du tar
Skriv upp vilken sorts läkemedel du tar och hur mycket och hur ofta. Då blir det lätt att ha kontroll på hur mycket läkemedel du får i dig.
Läkemedel och trafik
Din förmåga att köra bil kan påverkas av vissa läkemedel. Du kan till exempel bli dåsig, yr eller se suddigt. Olika personer reagerar olika. Du är själv ansvarig för att bedöma om du kan köra bil eller annat motorfordon, eller sköta ett arbete som kräver skärpt uppmärksamhet och reaktionsförmåga.Läs mer påTransportstyrelsens webbplats.
Din syn kan också påverkas av själva migränanfallet.
Förebyggande behandling
Du kan behöva använda receptbelagda läkemedel som förebygger anfallen om du får tre eller fler migränanfall i månaden.
Vilka läkemedel används?
De här läkemedlen används om du behöver en förebyggande behandling:
Betablockerare.Det läkemedel som brukar användas i första hand är metoprolol.
Angiotensinreceptorblockerare.Läkemedel som innehåller kandesartan har även visat sig minska migrän.
Läkemedel som innehålleramitriptylinanvänds också i första hand. De bör tas till kvällen.
NSAIDkan användas om du bara får migrän i samband med mens.
Ibland kan vissa läkemedel som används videpilepsiprovas. Det kan vara bra om det är svårt att hitta en behandling som fungerar.
Du kan få en spruta med det verksamma ämnetbotulinumtoxin,om du har stora besvär och inget annat hjälper.
CGRP antikroppar.Dessa läkemedel finns som sprutor som du tar själv var fjärde vecka.
Paracetamol
Paracetamol är smärtstillande och kan vara ett bra alternativ vid migrän om du inte tål NSAID. Det är inte helt klarlagt på vilket sätt paracetamol dämpar smärta.
Paracetamol kan ge mer huvudvärk hos personer som har migrän och tar läkemedlet mer än nio dagar per månad. Om du ofta behöver använda paracetamol mot migrän kanförebyggande behandlingvara en bättre behandling för dig.
Här kan du läsa mer om paracetamol.
Risk för leverskada vid överdosering
Effekten av paracetamol blir inte bättre om du tar en högre dos än vad som rekommenderas. Det finns risk för allvarlig leverskada om du tar för hög dos.
Biverkningar
Det är ovanligt med biverkningar av paracetamol.
Graviditet och amning
Du kan använda läkemedlet när du är gravid eller ammar.
Antiinflammatoriska smärtstillande läkemedel, NSAID
NSAID verkar genom att hämma ett ämne i kroppen som kallas cyklooxygenas eller cox. De kallas därför också coxhämmare. När cox hämmas minskar kroppens bildning av prostaglandiner, som bland annat framkallar smärta och inflammation. Det leder till att både smärta och inflammation dämpas.
Ofta fungerar en kombination av acetylsalicylsyra och koffein bra. Koffeinet gör att acetylsalicylsyra snabbare tas upp i kroppen och förstärker den smärtstillande effekten.
Här kan du läsa mer om NSAID.
Graviditet och amning
Du ska inte ta NSAID när du planerar eller är gravid utan att prata med en läkare. Under de tre sista månaderna av graviditeten ska NSAID inte användas alls.
Alla smärtstillande medel går över i bröstmjölken, men det finns inget som tyder på att det påverkar barnet när du ammar. Prata med en läkare om du är osäker.
Biverkningar
En del personer som använder NSAID kan få biverkningar från magen, till exempel illamående eller diarré. Läkemedlen kan öka risken för magsår.
Exempel på NSAID som används vid migrän
Läkemedel som innehåller följande:
acetylsalicylsyra
acetylsalicylsyra och koffein
diklofenak
ibuprofen
naproxen.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Triptaner
Under ett migränanfall pågår ett komplicerat samspel mellan olika nervsystem och blodkärl i hjärnan. Läkemedel i gruppen triptaner har förmågan att dra samman blodkärl i och runt hjärnan. De kan också minska frisättningen av kärlvidgande ämnen. Troligen minskar dessa läkemedel även smärtan från nerverna kring blodkärlen.
Finns i olika former
Triptaner finns somtabletter, munlösliga tabletter,nässprejochsprutor. Vad som passar dig bäst beror bland annat på om du mår illa eller kräks under anfallen. Prata med din läkare vad som passar dig bäst.
Du kan få prova olika triptaner
Olika triptanerna verkar på ungefär samma sätt. Det finns däremot skillnader mellan dem, till exempel hur de tas upp i kroppen och vilka biverkningar de har. Det finns även skillnader från person till person när det gäller effekt och biverkningar. Därför kan det vara bra att prova olika triptaner för att hitta en som fungerar bra för dig.
Du ska inte ta triptaner i förebyggande syfte eller under den så kalladeaurafasen,utan först när du har fått huvudvärk. Det är bra att ta läkemedlet så snart som möjligt när smärtan har börjat om du använder triptaner i tablettform.
Triptanerna bör inte användas av barn och ungdomar under 18 år, med undantag för nässprej. Triptaner rekommenderas inte om du är över 65 år.
Vissa triptaner kan du köpa receptfritt på apotek men för de flesta behöver du recept.
Triptaner kan kombineras
Triptaner i tablettform tas lättare upp av kroppen från magsäcken om du även tar metoklopramid. Triptaner kan också kombineras med NSAID och kan därmed ge en bättre effekt och minska risken att få tillbaka huvudvärken i några timmar.
Hur många doser kan jag ta?
Ta inte en dos till om den första dosen inte hjälper.
Du kan däremot ta en dos till om huvudvärken försvinner men återkommer. Men tidigast efter två timmar.
Du kan behöva förebyggande behandling om du ofta använder triptaner.
Undvik att röka
Både triptaner och nikotin drar samman blodkärlen. Det finns risk för att blodkärlen dras samman alltför starktom du rökeroch tar triptaner.
Biverkningar
En del som använder triptaner kan få biverkningar som till exempel trötthet, illamående, kräkningar, muntorrhet, tryckkänsla över bröstkorg och nacke, känsla av muskelsvaghet eller myrkrypningar i huden.
Graviditet och amning
Prata med en läkare om du behöver använda triptaner när du är gravid eller ammar.
Exempel på triptaner
Läkemedel som innehåller följande:
almotriptan
eletriptan
naratriptan
rizatriptan
sumatriptan
zolmitriptan.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Metoklopramid
Metoklopramid motverkar illamående och kräkningar genom att påverka hjärnans centrum för illamående. Ibland kombineras smärtstillande läkemedel med metoklopramid.
Under ett migränanfall stannar magens arbete upp, vilket gör att de migräntabletter du tar inte tas upp lika snabbt och bra av kroppen.Metoklopramid gör så att magen och tarmen fungerar bättre. Du kan få prova att lägga till metoklopramid om du märker att effekten av något annat migränläkemedel varierar från anfall till anfall.
Metoklopramid finns som tabletter. På sjukhus kan du få läkemedlet i form av en spruta.
Betablockerare
Betablockerare används framför allt mot hjärt-kärlsjukdomar, men även för att förebygga migrän. Exakt hur betablockerare fungerar i samband med migrän är inte känt.
Långsam ändring av dosen
Behandlingen påverkar puls och blodtryck och därför får du öka dosen långsamt i början. När du ska avsluta behandlingen minskas dosen långsamt, eftersom du kan få förhöjt blodtryck och hjärtklappning om du slutar för snabbt.
Om du har astma
Det är viktigt att tala om för läkaren om du har astma, eftersom betablockerande läkemedel kan påverka luftrören.
Graviditet och amning
Prata med en läkare om du behöver ta läkemedlet när du är gravid. Det finns en risk att fostret kan påverkas.
Vid amning passerar betablockerare över i bröstmjölken. Prata med en läkare.
Biverkningar
Det är vanligt att bli trött, yr eller få sämre ork. En del mår illa, får kräkningar eller diarré. Eftersom läkemedlen gör att blodkärlen drar ihop sig kan händerna och fötterna bli kalla. En del betablockerare kan ge mardrömmar.
Exempel på betablockerare som används vid migrän
Läkemedel som innehåller följande:
metoprolol
propranolol.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Amitriptylin
Läkemedel som innehåller amitriptylin används bland annat för att förebygga migrän. Amitriptylin har bra effekt mot långvarig smärta, vanligtvis i låga doser. Exakt hur amitriptylin förebygger migrän är inte känt.
Dosen ändras stegvis när du börjar och slutar med behandlingen.
Tänk på attalkoholkan förstärka den dåsighet du kan känna när du tar amitryptilin.
Graviditet och amning
Prata med en läkare om du behöver använda läkemedlet när du är gravid. Det finns en risk att fostret kan påverkas under graviditetens senare del.
Vid amning passerar amitriptylin över i bröstmjölken. Prata med en läkare.
Biverkningar
Du kan blitorr i munnen,dåsig och förstoppad.
Angiotensinreceptorblockerare
Läkemedel i denna grupp används framför allt vid hjärt-kärlsjukdomar. Exakt hur de förebygger migrän är inte känt.
Graviditet och amning
Du ska inte använda angiotensinreceptorblockerare om du är gravid.Det verksamma ämnet i läkemedlet påverkar fostret och kan orsaka skador.
Prata med en läkare om du behöver ta angiotensinreceptorblockerare när du ammar. Det är inte klarlagt om det verksamma ämnet passerar över i bröstmjölken.
Biverkningar
Läkemedlen kan till exempel göra att du får ont i magen, känner dig yr och som att du ska svimma. Det brukar vara vanligast i början av behandlingen.
Exempel på läkemedel som används vid migrän är de som innehåller kandesartan.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Epilepsiläkemedel
Läkemedel som används för att förebygga epilepsi kan också användas för att förebygga migrän. Det är inte helt känt hur läkemedlen fungerar vid migrän men de minskar hjärnans känslighet.
Läkemedel som innehåller topiramat eller valproat kan användas för att förebygga migrän. Läkemedlen skrivs ut av en läkare som är specialist i nervsystemets sjukdomar.
Undvik helst alkohol
Vissa läkemedel som används för att förebygga epilepsi kan göraatt du tål alkohol sämre.Men var och en måste prova sig fram försiktigt. En vanlig biverkan hos många läkemedel som används för att förebygga epilepsi är att du blir trött. Alkohol gör att du blir ännu tröttare.
Graviditet och amning
Du ska inte ta läkemedlen när du är gravid eller ammar. Prata med en läkare.
Biverkningar
En del personer kan få biverkningar som trötthet, yrsel, minnessvårigheter och illamående.
När du tar topiramat kan du gå ner i vikt. Därför följs vikten under behandlingen. Om du går ner i vikt ofrivilligt kan det vara ett skäl att avbryta behandlingen.
Exempel på epilepsiläkemedel som används vid migrän
Läkemedel som innehåller följande:
topiramat
valproat.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Botulinumtoxin
Du kan få sprutor med det verksamma ämnet botulinumtoxin om du har stora besvär och inget annat hjälper. Det finns i till exempel läkemedelet Botox. Behandlingen ges var tredje månad och ibland oftare.
Botulinumtoxin påverkar viktiga ämnen som kallas signalsubstanser. Det är de ämnen som behövs för att olika nervceller ska kunna kommunicera med varandra. Exempel på ett sådana ämnen är acetylkolin och äggviteämnet CGRP.
CGRP antikroppar
En nyare typ av behandling är så kallade monoklonala antikroppar. De är godkända för att förebygga migrän som förekommer minst fyra dagar i månaden, men de är endast subventionerade vidkronisk migrän.
Attsubventionerabetyder att staten går in och betalar en del av kostnaden.
Vid migrän har ett ämne i kroppen en viktig roll. Detta ämne kallas kalcitoningenrelaterad peptid, vilket förkortas CGRP. Läkemedlen hindrar CGRP från att verka, vilket leder till färre migränattacker.
Läkaren följer noga upp effekt och biverkningar vid behandling med monoklonala antikroppar.
Du tar sprutorna själv
Läkemedlen finns som förfylldasprutor eller injektionspennorsom du själv sprutar in under huden.
Du tar sprutan en gång per månad eller var tredje månad, beroende på vilket läkemedel du har.
Graviditet och amning
Prata med en läkare om du planerar att bli gravid, är gravid eller ammar.
Biverkningar
Det är vanligt att läkemedlen ger besvär på det ställe där du har tagit sprutan. Du kan till exempel få ont, bli röd eller svullen. En del personer kan få förstoppning.
Exempel på monoklonala antikroppar som används vid migrän
Läkemedel som innehåller följande:
erenumab
fremanezumab
galkanezumab.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Behandling hos barn och tonåringar
Vilket läkemedel barn kan välja beror på hur gammal barnet är.
Receptfria och smärtlindrande läkemedelkan behövas för att minska besvären vid ett migränanfall och för att avbryta anfallet.
Läkemedel kan ge värre huvudvärk om de används för ofta
De läkemedel som nämnts i den här texten ger bara tillfällig hjälp. De ska därför bara användas under begränsad tid och högst en till två gånger i veckan. Det finns risk att exempelvis triptaner framkallar mer huvudvärk om barnet tar dem för ofta.
Kontakta envårdcentralom läkemedlen inte hjälper mot huvudvärken.
Viktigt att ta läkemedlet tidigt
Det är viktigt att barnet tar läkemedlet tidigt, redan då huvudvärken är på väg. Det är vanligt att vänta för länge, tills huvudvärken har blivit för stark. Då minskar effekten av läkemedlet.
Vilka läkemedel används?
Följande läkemede används i första hand vid ett migränanfall:
Läkemedel som innehåller paracetamol eller ibuprofen.
Barn över sju år kan använda läkemedel som innehåller acetylsalicylsyra. Men ge aldrig läkemedlet om barnet har feber.
Triptaner i form av nässprej. Triptaner i andra former ska inte användas av barn och unga under 18 år.
Förebyggande läkemedel
En del barn som har haft migrän under en längre tid kan få förebyggande receptbelagda läkemedel. Det gäller främst för barn som har migränfall som kommer ofta, minst tre gånger i månaden.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Behandling vid ett migränanfall
Förebyggande behandling
Paracetamol
Antiinflammatoriska smärtstillande läkemedel, NSAID
Triptaner
Metoklopramid
Betablockerare
Amitriptylin
Angiotensinreceptorblockerare
Epilepsiläkemedel
Botulinumtoxin
CGRP antikroppar
Behandling hos barn och tonåringar
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.