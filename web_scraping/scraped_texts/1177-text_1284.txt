Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Livsstil och hälsa under graviditeten
Sex under graviditeten
Sex under graviditeten
Din sexlust kan förändras när du är gravid. En del får ökad sexlust. Andra känner mindre sexlust. Det går bra att ha sex under graviditeten, om du vill. Det påverkar inte barnet i magen.
Här får du svar på några vanliga frågor om sex under graviditeten.Ha aldrig sex om du inte vill eller har sexlust.
Olika hur sexlivet påverkas
Kroppen förändras när du är gravid. Du får mer blod och slemhinnorna sväller. En del har besvär med till exempel illamående eller trötthet.
Många känner mindresexlust. Du kanske inte alls vill ha sex. Eller ha sex mer sällan än tidigare.
En del gravida tycker att det är extra skönt att ha sex under graviditeten.Oftast är sexlusten som störst under mitten av graviditeten.
Det finns olika sätt att ha sex på
Med sex menas sådant som du blir upphetsad av och får sexlust av. Det kan vara till exempel att onanera, kyssas, smeka eller ha samlag.Under graviditeten kanske du vill ha sex på annat sätt än du vanligen brukar ha.
Kanske känns det bättre att smeka och massera varandra än att ha slidsamlag. Berätta för varandra vad som känns bra och vad som känns mindre bra.
Kan man ha sex under hela graviditeten?
Det går bra att ha sex under hela graviditeten, om du vill och det känns bra.Barnet ligger väl skyddat i livmodern och blir inte skadat av att du har sex.
Det går bra att använda vibrator och dildo under graviditeten. Tänk på att rengöra dem efter användning.
Om du vill ha anala samlag är det viktigt att vara noga med hygienen. Bakterier från anus bör inte komma in i slidan. Du kan fåurinvägsinfektionav bakterier som finns i tarmen.
Det ska kännas bra
Gör inte sådant som känns obehagligt eller gör ont.
Mot slutet av graviditeten är det lättare att livmodertappen börjar blöda. Var då försiktig med hårda stötar.
När ska jag undvika sex?
Du bör undvika slidsamlag och att få orgasm om en eller flera punkter stämmer på dig:
Du har haft en oförklarlig blödning under graviditeten.
Du är sjukskriven försammandragningar.
Moderkakan sitter långt ner i livmodern, så kallad föreliggande moderkaka.
Vattnet har gått.
Prata med en barnmorska om du är osäker på vad som gäller för dig.
Du behöver inte undvika sex för att du tidigare haftmissfall.
Sammandragningar
Orgasmer kan göra så att du fårsammandragningar. De brukar gå över.
Blödningar
Slemhinnorna i underlivet blir skörare under graviditeten. Du kan lättare börja blöda.
Här kan du läsa mer omblödningar under graviditetoch när du bör söka vård.
Hur är det med preventivmedel?
Du behöver inte skydda dig mot graviditet när du redan är gravid.
Men om det behövs skydd mot könssjukdomar är det bra att användakondom.
Kan sex starta förlossningen?
Ibland sägs det att sex kan hjälpa till att starta förlossningen mot slutet av graviditeten. Men det är inte vetenskapligt bevisat att det skulle vara så.
Sök hjälp när det inte fungerar
Prata med varandra om hur det känns och vad ni vill eller inte vill göra. Det är viktigt att vara lyhörd för varandras känslor.
Sök hjälp om sexlivet inte fungerar. Prata med en barnmorska på barnmorskemottagningen. Barnmorskor är vana vid att prata om den här typen av problem. På många barnmorskemottagningar kan du få samtalsstöd. Det går också att få hjälp på en sex- och samlevnadsmottagning.
Du kansöka vård på vilken mottagningdu vill i hela landet.
Läs mer på andra webbplatser
RFSU - Upplysning på olika språk
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika hur sexlivet påverkas
Det finns olika sätt att ha sex på
Kan man ha sex under hela graviditeten?
Det ska kännas bra
När ska jag undvika sex?
Sammandragningar
Blödningar
Hur är det med preventivmedel?
Kan sex starta förlossningen?
Sök hjälp när det inte fungerar
Aktuella artiklar
Sexlust och kåthet
Lust till sex kan variera från person till person, och vara olika stark i olika perioder av livet. Sexuell upphetsning kan starta i hjärnan av olika upplevelser och tankar. Upphetsningen kan också starta i kroppen genom beröring och smekningar, av dig själv eller någon annan.
Sex efter att du har fått barn
Det är ofta en stor omställning att få barn. Det är vanligt att sexlivet blir annorlunda än vad det var innan. Det kan bero på olika saker. Ibland saknas sexlust, av olika anledningar.
Så fungerar det kvinnliga könsorganet
Könsorganen består av flera delar och har flera olika funktioner. Några delar sitter utanpå kroppen och du kan se dem eller känna på dem. En del sitter inuti kroppen. Könsorganen gör det också möjligt att ha sex och att fortplanta sig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.