Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Tobak och alkohol
Tobak
Hjälp att sluta röka
Hjälp att sluta röka
Det är aldrig för sent att sluta röka. Kroppen börjar återhämta sig nästan direkt när du gör ett rökstopp. Det viktigaste för dig som planerar att sluta röka, är att du själv verkligen vill.  Råd och stöd ökar också möjligheterna att lyckas sluta röka och att förbli rökfri.
Att vara röksugen handlar till stor del om hjärnans beroende av nikotin. Men också om vanor och inlärt beteende, där yttre faktorer kan trigga igång behovet av att röka.
När du slutar kan du få abstinensbesvär. De går över på några veckor, men att bryta vanan och beteendet kan ta längre tid. Då behöver du jobba med din motivation för att fortsätta att hålla dig rökfri. Du kan läsa mer om det i textenRökning och snusning.
Det är aldrig försent att sluta röka
Det bästa du kan göra för att minska risken att utveckla olika sjukdomar som är kopplade till rökning, är att sluta röka.
När du gör ett rökstopp reagerar kroppen nästan omedelbart och börjar återhämta sig. Därför är det aldrig för sent att sluta röka och ge dig själv chansen att må bättre.
Inom ett dygn
Samma dygn som du gör ett rökstopp börjar den positiva förändringen i din kropp:
Efter några minuter har ditt blodtryck och din puls gått ner till en normal nivå.
Efter 8 timmar har kolmonoxidhalten i ditt blod minskat och närmar sig det normala. Efter 24 timmar har nikotinet i blodet nollställts.
Inom ett halvår
Kroppens återhämtning fortsätter så här under det närmaste halvåret:
Efter två till tolv veckor fungerar dina lungor och din blodcirkulation så mycket bättre att det bör kännas lättare att promenera. Huden blir mindre grå och börjar återfå sin naturliga färg.
Flimmerhåren i dina luftrör återhämtar sig. De rengör lungorna genom att skicka tillbaka smuts och föroreningar upp i halsen igen. Det kan göra att du hostar mer. Det kan ta några månader innan du märker att du hostar mindre och har mindre mängd slem i halsen.
Ett år efter att du slutat röka
Efter ett år från det att du tog din sista cigarett har ditt immunförsvar blivit så här mycket bättre:
Din kropp kan nu lättare motverka förkylningar och andra sjukdomar. Risken för att du ska få allergier ochluftrörskatarrhar minskat betydligt.
Risken förhjärtinfarkthar nu minskat.
Friskare utan cigaretter
Fördelarna med att inte röka fortsätter resten av ditt liv. Efter 5 –15 år har risken för att du ska utveckla de flesta cancertyper halverats. Det gäller till exempellungcancer,strupcancerochbukspottkörtelcancer.
Efter 15 år har risken för att du ska få enstrokeeller hjärtinfarkt minskat till en nivå som är nära icke-rökarens.
Tips för att sluta röka
Tänk igenom hur du ser på ditt rökstopp genom att svara på följande frågor:
Vill jag sluta ganska snart eller vill jag sluta längre fram i tiden?
Vill jag avbryta all rökning direkt eller minska antalet cigaretter mer långsamt?
Vilka förberedelser vill jag göra? Kan jag tänka mig att öva på att göra vissa platser rökfria?
Följande tips kan hjälpa för att komma igång:
Samla information och gör en lista med alla dina personliga anledningar till att sluta röka. Det kan hjälpa dig att bli mer motiverad.
Bestäm ett datum för när du ska sluta röka.
Bryt vanan att röka på vissa platser eller situationer. Sluta röka helt och hållet på de ställen där du tillbringar din mesta tid med andra, till exempel jobbet eller skola
Flera tips kan du få av professionella rökavvänjare, till exempel om du ringer tillSluta-röka linjen.
Hjälp och stöd för dig som vill sluta röka
Det viktigaste för att lyckas sluta röka är att du är motiverad. Att du verkligen vill sluta röka. Att få råd och stöd förbättrar också möjligheterna att bli rökfri.
Du kan få kostnadsfritt råd och stöd hos Sluta röka-linjen. Ring 020-84 00 00 eller gå in påwww.slutarokalinjen.se. Där finns personer som har stor erfarenhet av att hjälpa folk att sluta röka. De finns på plats alla vardagar och vissa kvällar.
Du kan också kontakta envårdcentralför att få stöd och hjälp. Många distriktssköterskor är särskilt utbildade i att hjälpa folk att sluta använda tobak och kan hjälpa dig när du behöver extra stöd.
Läkemedel ökar chansen att bli rökfri
Du som använderläkemedel som hjälp för att sluta rökakan fördubbla dina chanser att lyckas. De vanligaste läkemedlen är tuggummin eller plåster som innehåller nikotin. De minskar det fysiska behovet av nikotin. Du som har fyllt 18 år kan köpa dem själv i en mataffär eller på ett apotek.
Det finns också läkemedel utan nikotin, som du kan få utskrivet på recept av läkare.
Om du är under 18 år behöver även nikotinläkemedlen skrivas ut av en läkare. Kontakta envårdcentral,ungdomsmottagningeller skolanselevhälsa eller studenthälsa. Du får gå till vilken vårdcentral eller ungdomsmottagning du vill i hela Sverige.
Du som är gravid eller ammar bör inte använda något av dessa läkemedel. Prata med en läkare om du ändå behöver använda nikotinläkemedel när du är gravid eller ammar.
Vanliga abstinensbesvär
När du röker är kroppen van vid att få en viss mängd nikotin. Om du slutar röka och kroppen inte längre får något nikotin kan du få så kallade abstinensbesvär. Abstinensbesvär kan vara obehagligt och leda till att du börjar röka igen.
Ett vanligt symtom på abstinens är att du känner ett starkt röksug. Röksuget brukar hålla i sig i 20–30 sekunder. Röksuget kan dyka upp då och då även år efter att du har slutat röka, men går över snabbare.
Här är några vanliga symtom på andra abstinensbesvär:
Du känneroro och ängslan.
Du har svårt att koncentrera dig.
Du ärnedstämd.
Du känner dig rastlös.
Du harsvårt att sova.
Du blir lätt irriterad.
Du får ökad aptit och vill äta mer.
De flesta abstinensbesvären brukar försvinna efter en till tre veckor från det att du slutar röka. Du kan få tips för att hantera dessa besvär om du kontaktar professionella rökavvänjare, till exempel om du ringer tillSluta-röka linjen.
Om du inte lyckas – försök igen
Om du börjar röka igen ska du inte ta det för hårt. Det är vanligt att misslyckas några gånger innan man lyckas sluta.
Tänk på att du gjorde ditt bästa. Förhoppningsvis lärde du dig något nytt. Det kan du ha hjälp av nästa gång du bestämmer dig för att sluta.
För varje gång man gör ett seriöst försök att sluta röka ökar chansen att man lyckas bli långsiktigt rökfri.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Det är aldrig försent att sluta röka
Tips för att sluta röka
Hjälp och stöd för dig som vill sluta röka
Vanliga abstinensbesvär
Om du inte lyckas – försök igen
Läs mer
Rökning och snusning - så påverkas din hälsa
När du röker eller snusar får du i dig ämnen som är skadliga för kroppen. De gör att risken ökar för flera sjukdomar. Nikotinet i tobak påverkar också hjärnan så att du blir beroende. Det finns bra hjälp att få om du vill ha hjälp att sluta röka eller snusa.
Skapa en hållbar vana - gör en hälsoplan
Det kan vara lättare än du tror att byta en dålig vana mot en bra. När du väl bestämt dig för att göra en förändring kan det vara bra att sätta upp realistiska och tydliga mål. Ett sätt kan vara att upprätta ett avtal med dig själv – att göra din egen hälsoplan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.