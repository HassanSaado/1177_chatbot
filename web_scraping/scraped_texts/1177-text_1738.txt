Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Sjukresor och färdtjänst
Färdtjänst
Färdtjänst
Du kan få färdtjänst om du har en funktionsnedsättning som gör att du har stora svårigheter att förflytta dig på egen hand eller att resa med kollektivtrafik. Din funktionsnedsättning ska finnas i mer än tre månader.
Du kan få färdtjänst med en personbil eller med ett specialfordon, beroende på vad du behöver. I ett specialfordon går det till exempel att sitta kvar i sin rullstol under resan. Förutom färdtjänst kan du i vissa fall få bidrag till egen bil, så kallatbilstöd.
Vem har ansvaret för färdtjänsten?
Det är din kommun som ansvarar för att det finns färdtjänst. Kommunen kan överlåta ansvaret till den regionala kollektivtrafikmyndigheten, som är den regionala myndighet som ansvarar för kollektivtrafiken i regionen. Kollektivtrafik är till exempel bussar, tunnelbana och spårvagnar som går enligt en tidtabell.
Ofta är det entreprenörer som utför själva tjänsterna, till exempel tar emot beställningar och utför transporterna.
Vem har rätt till färdtjänst?
Det är färdtjänstlagen som reglerar vem som har rätt att få färdtjänst. Det är sedan din kommun eller den myndighet som ansvarar för kollektivtrafiken som beslutar om du ska få färdtjänst.
Beslutet tas utifrån hur svårt du har att förflytta dig på egen hand eller hur svårt du har att använda kollektiva färdmedel.
Hur får jag färdtjänst?
Du ansöker om färdtjänst hos den kommun som du är folkbokförd i, eller hos den myndighet som ansvarar för kollektivtrafiken i ditt län. Oftast finns det en färdtjänsthandläggare som kan hjälpa dig. I vissa regioner behöver du även ett läkarintyg när du ansöker om färdtjänst.
Rätten till färdtjänst är densamma i hela Sverige och regleras i lag, men det finns ofta lokala eller regionala regler som kompletterar lagen. Reglerna skiljer sig åt mellan olika delar av landet.
Antalet resor och vad du betalar varierar
Du får ett färdtjänsttillstånd om du beviljas färdtjänst. Hur många resor du beviljas beror på vad du har för behov och var du bor. Ett färdtjänsttillstånd gäller för en viss period eller tills vidare.
Du behöver ringa och boka din resa med färdtjänst i förväg.
Det varierar mellan kommunerna hur mycket det kostar att resa med färdtjänst.
Du kan få ta med en ledsagare
Du har rätt att ha med dig en ledsagare under resan om du av någon anledning inte kan åka ensam med färdtjänsten. En ledsagare är en person som kan hjälpa dig när du ska göra något utanför ditt hem. Det är kommunen eller den myndighet som ansvarar för kollektivtrafiken i regionen som beslutar om du har rätt till en ledsagare. Ledsagaren får följa med utan extra kostnad.
Du har inte rätt till ledsagare under resan om du klarar resan själv, men behöver ledsagare när du kommer fram.
Du kan få ta med en medresande
Medresenär är någon som reser med dig utan att vara ledsagare. Det framgår av kommunens eller länets regler för färdtjänst om du får ha en medresenär med dig.
Du får ofta dela färdtjänst med andra
I de flesta kommuner är det samåkning inom färdtjänsten. Det betyder att du kan få dela bil med andra. Resan kan då ta längre tid eftersom föraren måste hämta upp och släppa av flera personer. Det kan vara bra att tänka på om du har en tid att passa.
Riksfärdtjänst
Du kan få riksfärdtjänst om din funktionsnedsättning gör att du inte kan resa med kollektivtrafiken eller allmänna kommunikationsmedel på grund av att det blir mycket dyrare än normalt. Du kan också få riksfärdtjänst för att du behöver ledsagare under resan.
Gäller för resor utanför färdtjänstområdet
Riksfärdtjänst gäller för resor till resmål utanför det område som din färdtjänst gäller för. Det kan till exempel vara resor från en kommun till en annan, och ibland för resor till resmål utanför länet. Syftet med resan kan till exempel vara semester eller en fritidsaktivitet. Resorna kan bara ske i Sverige.
Oftast får du riksfärdtjänst för att resa med tåg tillsammans med en ledsagare. Du kan istället få resa med en personbil eller ett specialfordon om du inte klarar att resa med tåg. Ibland kan du få riksfärdtjänst för att flyga, om du måste ha egen ledsagare och det inte räcker med den assistans du kan få från flygplatsen.
Du betalar bara en del av kostnaden
Kommunen eller den regionala myndigheten som ansvarar för kollektivtrafiken står för den ökade kostnaden om du får tillstånd för riksfärdtjänst. Du behöver bara betala en del av vad resan skulle ha kostat med allmänna kommunikationsmedel. Hur stor del du får betala räknas ut genom en så kallad schablon och beror på hur lång resan är.
Har du synpunkter på färdtjänsten eller riksfärdtjänsten?
Det finns inte någon tillsynsmyndighet för färdtjänsten eller riksfärdtjänsten. Du ska kontakta den som ansvarar för färdtjänsten eller riksfärdtjänsten om du har synpunkter på hur den fungerar.
Det kan vara bra att samtidigt framföra dina synpunkter till färdtjänsthandläggaren på kommunen eller den regionala kollektivtrafikmyndigheten, även om det är trafikföretaget som utför färdtjänsten som du är missnöjd med.
Du kan överklaga beslutet
Du kan överklaga till förvaltningsrätten om du inte är nöjd med det beslutet du har fått om riksfärdtjänst eller färdtjänst.
Förvaltningsrättens beslut kan överklagas till kammarrätten och vidare till Högsta förvaltningsdomstolen. I dessa fall krävs ett så kallat prövningstillstånd, det vill säga att domstolen måste först besluta att ditt ärende ska tas upp.
Läs mer
Lagen om färdtjänst på riksdagens webbplats
Lagen om riksfärdtjänst på riksdagens webbplats
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vem har ansvaret för färdtjänsten?
Vem har rätt till färdtjänst?
Hur får jag färdtjänst?
Du kan få ta med en ledsagare
Du kan få ta med en medresande
Du får ofta dela färdtjänst med andra
Riksfärdtjänst
Har du synpunkter på färdtjänsten eller riksfärdtjänsten?
Läs mer på 1177 Vårdguiden
Lagen om stöd och service till vissa funktionshindrade - LSS
Du som har en funktionsnedsättning har rätt att ansöka om stöd för att kunna leva ett så bra och självständigt liv som möjligt. Det är syftet med lagen om stöd och service till vissa funktionshindrade, LSS.
Personlig assistans
Du som har en omfattande funktionsnedsättning kan få personlig assistans om du behöver hjälp med det som kallas grundläggande behov.
Sjukresor
Du kan ansöka om ersättning för de kostnader du har haft för resor mellan ditt hem och exempelvis en vårdcentral, tandläkare eller ett sjukhus. Det gäller endast resor som du gjort på grund av din sjukdom eller förlossning.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.