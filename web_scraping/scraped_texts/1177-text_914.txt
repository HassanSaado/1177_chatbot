Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Hårbotten och hårsäckar
Ringorm och hårbottensvamp
Ringorm och hårbottensvamp
Vissa svamparter kan orsaka infektioner, som ringorm och hårbottensvamp. Smittan sprids genom kroppskontakt med husdjur eller människa. Ofta behövs behandling med läkemedel.
Infektionen är ovanlig, men ibland kan smittan spridas på exempelvis förskolor.
Svampinfektion på kroppen och i hårbotten
Svampinfektionerheter olika beroende var på kroppen de finns.
Ringorm
Svampinfektioner på kroppen kallas ringorm, eller revorm. Infektionen förekommer oftast på armarna, benen, bröstet och i ansiktet.
Ringorm kan smitta från husdjur, som katt, marsvin och kanin. Oftast har det smittade husdjuret symtom som klåda och hårlösa fläckar.
Smittan kan även spridas från människa till människa.
Ringorm kallas också tinea corporis.
Hårbottensvamp
Svamp i hårbotten förekommer oftast hos barn. Hos vuxna bildas mer talg i områden där det växer hår och den hämmar svampens tillväxt.
Infektionen kan också förekomma hos personer som har nedsatt immunförsvar på grund av sjukdom eller medicinering.
Vissa svamparter som ger infektion i hårbotten är vanligare i andra länder än i Sverige. Många som har svamp i hårbotten har blivit smittade i tropiska länder.
Hårbottensvamp kallas även tinea capitis.
Symtom
Det vanligaste symtomet på ringorm är små röda och kliande utslag. På mörk hud syns oftast inte det röda. Utslagen är runda eller ovala och någon millimeter till flera centimeter i storlek. Ytan är ofta fjällande eller småknottrig.
När utslagen blir större kan de börja läka i mitten och får då sin typiska ringform. Huden inuti ringen kan se ut som vanligt. Kanten på ringen är lite upphöjd och kan fjälla, den är röd på ljus hud och gråvit på mörk hud.
Det typiska symtomet på svamp i hårbotten är en eller flera fjällande fläckar med korta avbrutna hårstrån.
Tid till symtom
Efter att du har blivit smittad kan det ta från några dagar till högst två veckor innan du får symtom.
När och var ska jag söka vård?
Kontakta envårdcentralom du tror att du eller ditt barn har svampinfektion på kroppen eller i hårbotten. Alla som bor tillsammans ska undersöka sig så att alla kan få behandling samtidigt.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Infektionen läker oftast inte av sig själv utan behöver behandlas med svampdödande läkemedel.
Vid ringorm används i första hand en kräm, men ibland behövs behandling med tabletter.
Hårbottensvamp behandlas med tabletter. Ibland används även kräm i hårbotten samtidigt med tabletterna. Det är viktigt att inte använda hårolja samtidigt med krämen, eftersom effekten då kan minska.
Ett infekterat djur kan behöva få behandling av veterinär.
Undvik smitta
Det är viktigt att minska risken för att smitta andra:
Tvätta sängkläder, filtar, handdukar, mössor och slöjor i minst 60 grader.
Rengör hårborstar och kammar.
Hur kan jag förebygga?
Infektionerna är svåra att förebygga. Svampen är smittsam även innan du har fått symtom. Men du kan minska risken att få ringorm genom att följa följande råd:
Titta efter ringorm på husdjuren. Infektionen ser ofta ut som en hudfläck där det saknas päls.
Undvika nära kontakt med någon som är smittad.
Dela inte kläder, handdukar, hårborstar eller andra personliga saker med andra.
Undersök alla som bor tillsammans
Det är viktigt att alla som bor tillsammans går till läkare och blir undersökta om ett barn har hårbottensvamp. Ibland får alla behandling oavsett om symtom finns eller inte för att stoppa smittspridningen.
Kan barn vara i förskolan eller skolan?
Smittrisken upphör snabbt när du har startat behandlingen. Barn som har påbörjat behandling kan gå till förskola eller skola.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Svampinfektion på kroppen och i hårbotten
Symtom
När och var ska jag söka vård?
Behandling
Undvik smitta
Påverka och delta i din vård
Läs mer på 1177.se
Utslag och hudförändringar hos barn – bildguide
Här kan du se bilder på utslag, prickar eller hudförändringar som barn kan få.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.