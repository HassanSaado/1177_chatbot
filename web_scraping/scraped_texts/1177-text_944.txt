Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Infektioner i hjärna och nerver
Polio
Polio
Polio är en virussjukdom som sprids genom förorenat vatten och avlopp. De flesta får lindriga besvär som feber och huvudvärk, men ibland kan polio orsaka förlamningar i kroppen och till och med vara livshotande. I Sverige vaccineras alla barn mot polio.
Symtom på polio
Det tar oftast sju till tio dagar från det att du blir smittad tills du blir sjuk.
Du kan få ett eller flera av följande symtom vid polio:
feber
trötthet
huvudvärk
kräkningar.
Ibland kan musklerna bli förlamade, men det är ovanligt. Det beror på att det finns en inflammation i nerverna. Det kan också påverka andningen. Då är sjukdomen livshotande.
Postpolio
Du som har haft polio som barn kan få besvär på nytt många år senare. Det kallas för postpolio. Du kan då bli svag i någon eller några muskler och få svårt att gå.
När och var ska jag söka vård?
Kontakta envårdcentralom du inte är vaccinerad och tror du har smittats av polio. Många mottagningar kan du kontakta genom attlogga in.
Om det är bråttom
Kontakta genast en vårdcentral eller enjouröppen mottagningom du har besökt ett land med risk för polio och fått försvagad andning eller feber med märkbar svaghet i någon arm eller ben.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning.Då får du hjälp att bedöma dina symtom och hjälp med var du kan söka vård.
När du vill ringa 1177 från ett annat land
Ring +46 771-11 77 00 för att fåsjukvårdsrådgivningnär du är utomlands.Då kan du få hjälp att bedöma symtom och få råd om vad du kan göra själv och om du bör söka vård.
Du kan läsa mer om vad som gäller om du behöver vård i textenVård utomlands.
Så smittar polio
Polio är en virussjukdom och sprids med avföringen genom avlopp och förorenat vatten.
Behandling
Det finns ingen behandling mot polio. Om polio orsakar förlamade andningsmuskler behöver du få hjälp att andas med enrespirator.
De allra flesta som får polio blir helt återställda. Men ett fåtal kan få förlamningar som blir kvar resten av livet.
En nedsatt kraft i armar och ben kan komma många år efter en infektion. Det kallas postpolio.
Hur skyddar jag mig mot polio?
I Sverigevaccineras alla barnmot polio och därför har sjukdomen inte funnits här på många år. Du kan skydda dig mot polio genom attvaccinera dig. Polio finns fortfarande i några länder i Asien och Afrika.
Kontakta en vårdcentral eller en vaccinationsmottagning om du är osäker på om du ha skydd mot polio.Här kan du hitta vård.
WHO, världshälsoorganisationen rekommenderar en extra femte dos om du ska resa till ett land där det finns risk att smittas med polio.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.Du har möjlighet attfå hjälp av en tolk om du inte pratar svenska.Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på polio
När och var ska jag söka vård?
När du vill ringa 1177 från ett annat land
Så smittar polio
Behandling
Hur skyddar jag mig mot polio?
Påverka och delta i din vård
Läs mer på 1177.se
Reseråd och vaccinationer
Här kan du läsa mer om allmänna råd inför resan, information om sjukdomar och vilka vaccinationer som kan behövas.
Hjälpmedel
Här kan du läsa om olika sorters hjälpmedel och hur det går till att få dem. Du kan också läsa om olika typer av stöd om du har en funktionsnedsättning.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.