Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Ögonbesvär
Vagel i ögat
Vagel i ögat
En vagel kan bildas när en talgkörtel blir inflammerad. Det kan kännas ömt och skava mot ögat. Ibland kan ögonlocket bli svullet och rött. Vageln försvinner oftast av sig själv utan behandling.
Vaglar kan variera i storlek och är vanliga hos både vuxna och barn. Värme och lätt massage kan göra attinflammationenläker snabbare.
Du kan få vaglar flera gånger. Det är vanligt om du till exempel har torra ögonlock,ögonlocksinflammationeller någon hudsjukdom. Då finns det flera sätt att förebygga besvären.
Vad är en vagel?
En vagel är en tillfällig inflammation i en avögats talgkörtlar. Det kan liknas vid att få en finne i ögonlocket.
Vageln kan märkas på olika sätt. Den kan finnas på utkanten av ögonfransraden. Då kallas det för yttre vagel. Vageln kan också finnas på insidan av ögonlocket. Då kallas det för inre vagel. Oftast är vageln så liten att den knappt syns. Ibland kan vageln bli upp till en till två centimeter, men det är ovanligt. Vageln smittar inte.
Symtom
Du kan uppleva något av följande besvär om du har fått en vagel:
Det känns ömt och varmt där vageln finns, vid ögonlockskanten eller i ögonlocket.
Det känns som om något skaver mot ögat.
Du kan se en liten röd svullnad på ögonlockskanten. Ibland syns en gul prick i mitten. Då är det en yttre vagel.
Du kan se en djupare svullnad i ögonlocket. Huden runt svullnaden kan också bli röd och svullen. Då är det en inre vagel.
Du märker problem med synen. Då kan det vara en större vagel som trycker på ögat. Det kan också bero på att det kommer var från en vagel som spricker.
Besvären går ofta över efter några dagar
Inflammationen brukar vara besvärligast under de första två till tre dagarna. Vageln torkar oftast ihop inom en till två veckor. Ibland kan det ta flera veckor innan besvären är borta.
En knöl som inte försvinner
En vagel kan till en början kännas öm, sedan torka ihop och bilda en liten knöl. Knölen känns inte öm, men den kan skava mot ögat. Knölen kan också ge besvär genom att ögonfransarna växer inåt mot ögat. Ofta försvinner knölen av sig själv, men det kan ta flera månader.
Vageln kan opereras bort om den inte har försvunnit efter ett halvår och fortfarande orsakar besvär.
Vad kan jag göra själv?
Det finns en del saker du kan göra för att minska besvären när du har fått en vagel.
Värm och massera ögonlocket lätt med varm kompress
Värme och massage öppnar upp talgkörteln och gör att läkningen går snabbare. För att minska besvären kan du pröva följande:
Tvätta händernamed tvål och vatten.
Blöt en bomullskompress eller en ren och mjuk handduk med varmt vatten.
Vrid ur vattnet och lägg mot ögonlocket.
Massera lätt ögonlocket ut mot ögonfranskanten med den varma kompressen.
Massera lätt det övre ögonlocket uppifrån och ner och det nedre ögonlocket nedifrån och upp, beroende på var du har vageln.
Upprepa minst fyra gånger per dag, tio minuter varje gång.
Du kan också pröva att värma ögonlocket med varmt vatten till exempel i duschen
Undvik att klämma, gnugga eller klia på vageln.
Om vageln spricker
Du kan tvätta ögat och ögonlocket med vanligt varmvatten om vageln spricker och det bildas var. Du kan sedan fortsätta att värma och massera lätt tills besvären går över.Tvätta händernamed tvål och vatten innan du tvättar ögat för att minska risken för infektion.
Använd inte linser
Undvik att använda kontaktlinser när vageln är som mest inflammerad.
När och var ska jag söka vård?
De allra flesta som får en vagel behöver inte söka vård eftersom besvären brukar gå över av sig själv utan behandling.
Kontakta envårdcentralom du har haft vageln i mer än sex månader och den orsakar besvär. Många mottagningar kan du kontakta genom attlogga in.
Kontakta envårdcentralellerjouröppen mottagningså snart det går om ditt öga eller ögonlock är mycket svullet, rött och gör ont. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom eller hjälp med var du kan söka vård.
Behandling
Du kan köpa en receptfri ögonsalva för att lindra besvären om vageln skaver mot ögat. Fråga personalen på apoteket om vilken salva som passar bäst.
Ibland kan vageln behöva opereras bort. Det gäller oftast om vageln inte har försvunnit efter ett halvår och ger besvär. Du får lokalbedövning före själva operationen som tar tio till tjugo minuter.
Hur kan jag förebygga vaglar?
Det är vanligt att få vaglar flera gånger. Du kan förebygga besvären på flera sätt.
Råd om du har torra ögonlock
Det är vanligt att få vaglar om du har torra ögonlockskanter. Du kan förebygga besvären genom att smörja ögonlockskanten med en mjukgörande ögonsalva. Salvan finns att köpa receptfritt på apotek. Fråga personalen på apoteket vilken salva som passar bäst.
Råd om du har ögonlocksinflammation
Du kan få vaglar om du ofta harögonlocksinflammation. Du kan förebygga besvären genom värme och försiktig massage av ögonlocket.
Råd för att förebygga besvär vid hudbesvär
Du kan få återkommande vaglar om du har en hudsjukdom, till exempelakneellerrosacea. Du kan förebygga besvären genom att regelbundet använda en smörjande ögonsalva i ögonen. Du kan köpa salvan receptfritt på apotek. Fråga personalen på apoteket vilken salva som passar bäst.
Mer på 1177.se
Så fungerar hud, hår och naglar
Röda ögon
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Hur kan jag förebygga vaglar?
Läs mer
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.