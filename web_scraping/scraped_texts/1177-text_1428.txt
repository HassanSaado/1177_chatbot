Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Graviditetsbesvär och sjukdomar
För tidig avlossning av moderkakan
För tidig avlossning av moderkakan
När du är gravid bildas en moderkaka som sitter fast i livmodern. Den ska sitta fast tills efter förlossningen. Om den lossnar innan barnet föds kan det vara livshotande, både för fostret och för dig som är gravid. Att moderkakan lossnar för tidigt är ovanligt.
Det kan vara hela eller delar av moderkakan som lossnar. Det sker oftast mot slutet av graviditeten eller under förlossningen.Det kan vara omskakande att vara med om att moderkakan lossnar för tidigt. Genom sjukvården kan du få kontakt med någon att prata med, om du behöver.
Symtom
Om moderkakan lossnar för tidigt mår du som är gravid ofta mycket dåligt.
Du kan få ett eller flera av följande symtom:
Du kan få mycket ont i magen.
Du kan blöda från slidan.
Livmodern kan bli spänd och hård, utan att slappna av emellan. Här kan du läsa mer omsammandragningar och värkar.
Du kan uppleva att barnet rör på sig mindre i magen. Här kan du läsa mer omminskade fosterrörelser.
När och var ska jag söka vård?
Kontakta genast envårdcentraleller enjouröppen mottagningom du tror att du har för tidig avlossning av moderkakan. Om det är stängt, sök vård på en akutmottagning.
Du kan också ringa telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om det är bråttom
Sök genast vård om du har ett eller flera av följande symtom:
Du blöder kraftigt från slidan. En kraftig blödning innebär att du blöder igenom en normal binda på en timme eller att det finns rikligt med blodklumpar i blödningen. Här kan du läsa mer omblödning under graviditet.
Du har mycket ont i magen.
Du har påverkat allmäntillstånd. Med påverkat allmäntillstånd menas att du känner dig sjuk eller annorlunda, till exempel att du känner dig mycket trött och matt.
Sök vård på en akutmottagning eller en gynekologisk akutmottagning om du är i första halvan av graviditeten.
Sök vård på en förlossningsavdelning efter graviditetsvecka 22+0.
Undersökningar
Det finns inget enskilt test som visar om moderkakan har lossnat. Läkaren undersöker dig bland annat med hjälp avultraljudochCTG.
Behandling
Du blir inlagd på sjukhus om moderkakan håller på att lossna. De flesta måste föda med ett akutkejsarsnitt. Det måste göras snabbt eftersom barnet får mindre syre och du kan förlora mycket blod. Om det nyfödda barnet harblodbristkan hen behövablodtransfusion.En del kan föda genom slidan om det bara är en mindre del av moderkakan som har lossnat.Om det bara är en liten del av moderkakan som har lossnat kan du få stanna kvar på sjukhuset för att se så att du och barnet mår bra. Sedan kan du gå hem och låta graviditeten fortsätta som vanligt om du slutar blöda och alla undersökningar är bra.
Gravid igen
Du kan behöva ta förebyggande läkemedel om du har haft för tidig avlossning av moderkakan förut och blir gravid igen. Du kan också behöva gå på extra kontroller. Vilken behandling som behövs beror på varför moderkakan lossnade.
Vad händer i kroppen?
När du blir gravid bildas en moderkaka i livmodern. Den ger syre och näring till fostret. När barnet har fötts drar livmodern ihop sig. Då behövs inte moderkakan längre. Den lossnar från livmodern och kommer ut genom slidan.
Vid för tidig avlossning av moderkakan har en bit eller hela moderkakan lossnat från livmoderväggen innan barnet är fött.
Vad beror för tidig avlossning på?
Det kan vara svårt att veta varför moderkakan lossnar för tidigt. Men det finns en större risk om ett eller flera av följande saker stämmer in:
Du röker.
Du harhavandeskapsförgiftning.
Fostret i magen växer inte som det borde.
Du har haftblödningartidigt i graviditeten.
Moderkakan sitter långt ner i livmodern. Den kan vara i vägen när barnet ska komma ner mot slidan inför förlossningen.
Moderkakan har lossnat i tidigare graviditeter.
Du har fått ett mycket hårt slag mot magen.
Komplikationer
Du kan hablodbristen tid efter förlossningen om du har haft en större blödning vid avlossningen. Då kan du behöva behandling med läkemedel.
Hur påverkas jag efteråt?
Det kan hända att du har funderingar och frågor om moderkakan har lossnat för tidigt. Prata med en barnmorska för att få den hjälp du behöver. Ibland uppkommer funderingarna först efter några månader. Genom sjukvården kan du få kontakt med någon att prata med, till exempel en kurator.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar
Behandling
Vad händer i kroppen?
Vad beror för tidig avlossning på?
Komplikationer
Hur påverkas jag efteråt?
Påverka och delta i din vård
Läs mer på 1177.se
Havandeskapsförgiftning
Vid havandeskapsförgiftning får du som är gravid för högt blodtryck. Barnet kan växa dåligt och dina organ kan påverkas om blodtrycket blir för högt. För att sänka blodtrycket kan du behöva vila. Om inte det hjälper kan du behöva föda barnet tidigare än beräknat.
Kejsarsnitt
Ett kejsarsnitt är en slags förlossning. Det är en operation där en läkare gör ett snitt i magen och livmodern och lyfter ut barnet ur magen. Kejsarsnitt kan vara planerade, akuta eller omedelbara. Det beror på hur bråttom det är att få ut barnet. Det finns olika anledningar till att det blir kejsarsnitt.
Blödning under graviditet
Det är vanligt att få en blödning ur slidan, särskilt under första halvan av graviditeten. En blödning kan vara ett tecken på missfall, men ofta beror det på något annat. Sök vård direkt om du blöder under andra halvan av graviditeten.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.