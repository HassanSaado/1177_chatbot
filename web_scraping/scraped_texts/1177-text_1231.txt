Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Cancer
Cancerformer
Neuroblastom hos barn
Neuroblastom hos barn
Neuroblastom är en cancersjukdom som börjar i nervsystemet.  Det är olika hur lätt eller svårt det är att bli av med sjukdomen. De flesta som blir sjuka är under två år. Neuroblastom är en ovanlig sjukdom.
Vad är neuroblastom?
Neuroblastom är vanligast i ena binjuren som är en del avhormonsystemet. Men sjukdomen kan också uppstå på andra ställen. Det beror på att neuroblastom uppstår i detsympatiska nervsystemetsom är utspritt i kroppen.
Varje år får ungefär 15 till 20 barn neuroblastom. De flesta är under två år. Vissa barn föds med sjukdomen.
Det är okänt vad som orsakar neuroblastom.
Det finns flera olika varianter av neuroblastom som är olika svåra att bli av med.
Barn under 18 månaders ålder blir oftast av med sjukdomen efter behandling. Hos de yngsta barnen kan sjukdomen växa bort av sig själv. Då behövs ingen behandling men barnet behöver komma på uppföljande besök.
Det finns också en variant av sjukdomen som är svårare att bli av med. Då behövs mer och längre behandling. De flesta barn med svårare neuroblastom är äldre än 18 månader.
Här kan du läsa mer omhur cancer uppstår.
Symtom på neuroblastom
Barnet kan ha en knöl någonstans i kroppen.
Vissa barn kan ha haft diarré, feber eller svettningar på grund av hormoner som utsöndras av cancertumören.
Sådana symtom kan också ha andra orsaker och behöver inte betyda att barnet har cancer.
Ibland upptäcks sjukdomen när barnet undersöks för något annat, till exempel om lungorna behöver röntgas.
Undersökningar och utredningar
Läkaren brukar tablodprovochurinprov. Proverna kan visa om det finns förhöjda nivåer av olika ämnen som celler från neuroblastom kan utsöndra.
Läkaren behöver också ta ett vävnadsprov som undersöks på laboratorium. Det är för att ta reda på mer om tumören så att barnet kan få den behandling som passar bäst. Vävnadsprov kallas också biopsi.
De flesta barn med neuroblastom behöver också bli undersökta med till exempelultraljud,magnetkameraochbenmärgsprov.
Skintigrafi görs ibland för att se om det finns cancer som har spridit sig. Då sprutas ett svagt radioaktivt läkemedel in i blodet.
Läkemedlet samlas där det finns neuroblastomceller. Det kan läkaren se med en så kallad gammakamera. Skintigrafi vid neuroblastom kallas MIBG.
Barn utreds på ett cancercentrum
Ett barn utreds på något av landets sex barncancercentrum. Där har personalen stor vana att anpassa undersökningarna och behandlingarna på olika sätt. Det kan till exempel vara om barnet har svårt att vara still eller tycker att något är obehagligt.
Det är vanligt attbarn sövsom det är undersökningar som brukar ta tid eller som kan vara besvärliga för barnet.
Läs mer i textenBarn och cancer.
En del prover sparas
När barn lämnar prov i vården sparas en del prov i en biobank. Läs omprov i vården som sparas.
Behandling vid neuroblastom
Behandlingen skiljer sig åt beroende på egenskaperna hos cancertumören. En del kan vänta med behandling. Det är vanligare hos barn som är under 18 månader.
Oftastopererasneuroblastom. Men först behövs annan behandling, till exempelbehandling med cytostatika. En del får ocksåstrålbehandling.
En del barn behöver intensivare behandling
Barn med en svårare variant av sjukdomen behöver mer och intensivare behandling. Behandlingen pågår under lång tid.
Efter operationen kan barnet behöva en högdosbehandling med stöd av egna stamceller. Det är samma sak somtransplantation av stamceller.
Därefter behövs ofta strålbehandling för att bli av med hela cancertumören.
När strålbehandlingen är klar får barnet behandling med A-vitamin och antikroppar.
A-vitamin kan göra att neuroblastomcellerna börjar bete sig som vanliga celler.
Antikropparna stärker immunförsvaret så att det kan motverka cancern.
En del barn behöver ensärskild form av strålbehandling ges som en spruta med ett radioaktivt läkemedel som söker upp och behandlar cancercellerna. Det kallas MIBG, och är samma metod som ibland används vid utredningen. Men vid behandling med MIBG är stråldoserna högre.
Vanligt med forskningsstudier
Cancer hos barn behandlas enligt särskilda protokoll. De utvecklas genom forskning och kliniska studier. Du och ditt barn kan tillfrågas om att delta i en studie. Ofta handlar det om att testa små justeringar av behandlingen.
Det är helt frivilligt att delta. Barnets behandling fortsätter med det protokoll som gäller om du väljer att inte delta.
Livet efter behandlingen
När behandlingen är klar har barnet ofta påverkats på något sätt och behöver tid för att återfå sina krafter. Varje barn är olika och brukar visa själv vad hen orkar och vill.
De flesta behöver nya vaccinationer
Behandlingen kan göra att barnet behöver ta omvissa vaccinationer. Då får barnet en individuell vaccinationsplan. Det behöver gå olika lång tid efter behandlingen för olika vaccin för att de ska ha effekt.
Vanligt med uppföljning under lång tid
Alla barn kallas till uppfölljande besök ganska ofta under flera år, dels för att upptäcka om sjukdomen kommer tillbaka, dels för att se hur barnet utvecklas och kroppen fungerar efter behandlingen. De uppföljande besöken behöver fortsätta i vuxen ålder.
Du kan läsa mer i texten omBarn och cancer.
Barns och vårdnadshavares rättigheter i vården
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens mognad.
För att kunna vara aktiva i vården och ta beslut är det viktigt att barnet och du som vuxenförstår den information ni får av vårdpersonalen.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är neuroblastom?
Symtom på neuroblastom
Undersökningar och utredningar
En del prover sparas
Behandling vid neuroblastom
Livet efter behandlingen
Barns och vårdnadshavares rättigheter i vården
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.