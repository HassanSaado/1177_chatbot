Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
På förlossningen och BB
Så går det till på BB och förlossningsavdelningen
Så går det till på BB och förlossningsavdelningen
När du ska föda barn får du först komma till en förlossningsavdelning. Ring helst till avdelningen innan du kommer dit. När barnet är fött kan ni få komma till en BB-avdelning. Den här texten handlar om hur det brukar gå till på de olika avdelningarna.
Här kan du läsa mer omnär det är dags att ta sig till förlossningen.
Det kan vara olika hur stora förlossningsavdelningarna är och hur de fungerar. Det är inte alltid du kan få komma till den förlossningsavdelning som du vill, det kan vara fullt.
Denna text finns även pålätt svenskasamtöversatt till flera språk.
BB-väska
Många som ska föda barn packar i förväg en väska som de sedan tar med när de ska till förlossningsavdelningen. Väskan kan innehålla kläder, något gott att äta, necessär, kamera och annat som kan tänkas vara bra att ha den första tiden. Men egentligen behöver du inte ha med något till förlossningsavdelningen och BB, där finns det som behövs.
Att bli inskriven på förlossningsavdelningen
När du som är gravid kommer till förlossningsavdelningen får du först träffa en barnmorska. Hen bedömer om förlossningen har kommit igång tillräckligt för att du ska få stanna kvar. Du blir inskriven på avdelningen, om förlossningen har kommit igång ordentligt. Då får du stanna kvar tills barnet är fött.Barnmorskan ställer frågor och du kan komma med önskemål inför förlossningen. Det kan till exempel handla om vilkenställningdu som är gravid vill föda i eller om du vill hasmärtlindring. Barnmorskan läserförlossningsplanenom du har skrivit en sådan. Hen tittar också i din journal för att se om det har varit några komplikationer under graviditeten.Det är du som ska föda barn som är huvudperson på förlossningsavdelningen, men även du som är närstående har en viktig roll.
Rum och utrustning
Förlossningarna sker i särskilda förlossningsrum. Förlossningsrum kan se olika ut på olika ställen. Det brukar finns en förlossningssäng och oftast bekväma möbler att sitta i. Det finns tillgång till lustgas och syrgas. Det brukar finnas möjlighet att duscha eller bada på förlossningsavdelningen, antingen i rummet eller i närheten.
Undersökningar
På förlossningsavdelningen registreras oftast barnets hjärtljud med hjälp av CTG. CTG-apparaten ska övervaka att barnet mår bra.
Barnmorskan undersöker också hur barnet ligger i livmodern. Hen känner efter om livmoderhalsen börjat öppna sig.
Dessutom kontrolleras blodtrycket på dig som är gravid. Du kan också få lämna ett urinprov.
Efter att barnet är fött
Det är olika hur länge man stannar på sjukhuset efter att barnet är fött. En del går hem redan efter sex timmar, om allt har gått bra och om barnet mår bra. Det är vanligare att omföderskor lämnar sjukhuset tidigt. Ni som lämnar sjukhuset tidigt får komma på återbesök efter några dagar.
BB-avdelningen
Ni som stannar längre på sjukhuset får komma till en BB-avdelning. Där kan man få hjälp och stöd med olika saker som händer första tiden efter förlossningen. Till exempel kan du få hjälp medamningoch eventuellainfektionerochbristningar.Det kan vara olika på olika BB-avdelningar, men ibland kan även medföräldrar bo kvar. Närstående och syskon till det nyfödda barnet brukar få hälsa på.Innan ni kan åka hem undersöker en barnläkare barnet.
Om personalen
På förlossningsavdelningen arbetar en barnmorska oftast tillsammans med en undersköterska. Men ibland arbetar två barnmorskor tillsammans med eller utan en undersköterska.Barnmorskan kommer och tittar till dig som föder då och då. I slutet av förlossningen är barnmorskan där hela tiden.
På avdelningen arbetar även förlossningsläkare. De deltar i de förlossningar där det behövs.
Personalen på avdelningen arbetar i olika skift. Det är vanligt att personalen hinner bytas ut under en förlossning.
På större sjukhus kan det finnas möjlighet att ha med en studerande under förlossningen. Det kan vara en barnmorskestudent eller en läkarstudent.
Även på BB-avdelningen arbetar det barnmorskor, undersköterskor och läkare. Vilken personal du träffar på BB beror på hur förlossningen var. Du kan få träffa en fysioterapeut eller kurator om det behövs. Det är vanligt att få träffa en läkare på BB om förlossningen avslutades med sugklocka eller om den gjordes med kejsarsnitt.
Hitta vård
Härkan du söka efter förlossningsavdelningar och BB-avdelningar.
Påverka och delta i din vård
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
BB-väska
Att bli inskriven på förlossningsavdelningen
Rum och utrustning
Undersökningar
Efter att barnet är fött
BB-avdelningen
Om personalen
Hitta vård
Påverka och delta i din vård
Läs mer på 1177.se
Förberedelser inför förlossningen
Här kan du läsa mer om hur du förbereder dig inför förlossningen.
Förlossningsbrev
För många kan det kännas bra att planera förlossningen i förväg. Då kan det vara bra att skriva ett förlossningsbrev. I ett förlossningsbrev skriver du ner dina förväntningar till vårdpersonalen.
Smärtlindring under förlossningen
Här kan du läsa mer om olika metoder för smärtlindring under förlossningen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.