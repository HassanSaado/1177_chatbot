Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Ben och fötter
Mortons sjukdom – ont i framfoten
Mortons sjukdom – ont i framfoten
Mortons sjukdom innebär att du har ont i främre delen av foten. Det beror på att en nerv under en längre tid klämts mellan två av framfotens ben. Då kan nerven förtjockas och klämmas ytterligare.
Mortons sjukdom kan bero på skor som passar dåligt eller är för hårt åtsnörda. Den kan också bero på att det främre fotvalvet är lite nedsjunket. Men ofta finns det ingen tydlig orsak.
De flesta blir av med besvären genom att byta skor eller skaffa speciella skoinlägg.
Mortons sjukdom är ganska vanlig och förekommer i alla åldrar.
Symtom
Vanliga symtom vid Mortons sjukdom:
Främre delen av foten domnar tillfälligt bort.
Det gör mycket ont i framfoten. Det kan ibland kännas brännande och skärande.
Besvären brukar bli värre när du belastar foten.
När och var ska jag söka vård?
Kontakta envårdcentralom du har mycket ont i foten och det inte går över.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Många mottagningar kan du kontakta genom attlogga in.
Behandling
Bra skor minskar besvären. Skorna ska vara breda och ha stöd för den främre delen av fotvalvet. Det finns skoinlägg som kan avlasta främre fotvalvet så att nerverna inte ligger i kläm. Skoinläggen kallas för främre pelott.
Skoinläggen kan köpas i vissa skobutiker eller provas ut hos en ortopedskotekniker.
En kortisonspruta kan ge lindring om du har stora besvär och inläggen inte hjälper tillräckligt.
Ibland behövs en mindre operation för att minska trycket på nerven. Du kan behöva varasjukskrivenefter operationen om du har ett arbete där du står mycket.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Läs mer på 1177.se
Hjärna, ryggmärg och nerver
Skelett och leder
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Påverka och delta i din vård
Mer på 1177.se
Så fungerar skelett och leder
Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.
Så fungerar nervsystemet
Nervsystemets uppgift är att ta emot och att förmedla signaler från och till kroppens olika sinnen och kroppsdelar. Det gör att kroppens olika delar kan samarbeta.
Ekonomiskt stöd när du är sjuk
Att bli sjuk och sjukskriven en period påverkar din ekonomi. Du kan behöva betala för sjukvård och läkemedel. Sjukpenningen är lägre än lönen. Det finns ställen att vända sig till för att få råd och stöd om du inte klarar av att betala dina utgifter.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.