Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad innebär det att ett foster har vidgat njurbäcken?
Vad innebär det att ett foster har vidgat njurbäcken?
Fråga
Jag är gravid och har precis gjort ett ultraljud. Då fick jag veta att fostret har ett vidgat njurbäcken. Vad betyder det?
Svar
I samband med enultraljudsundersökningkan barnmorskan eller läkaren ibland upptäcka att fostret har ett vidgat njurbäcken. Det betyder att njurbäckenet är förstorat. Det kan vara ena njuren eller båda njurarna som är förstorade.
Njurbäckenet kan vidgas om urinen inte rinner som den ska
Urinen skapas injurenoch rinner genom njurbäckenet och vidare genom urinledaren ner i urinblåsan. Njurbäckenet blir förstorat om det blir överfyllt med urin.
Njurbäckenet kan fyllas av urin av olika anledningar. Det kan till exempel vara att urinen inte kan rinna genom den smala urinledaren som den ska. Det kan också bero på att urinen rinner bakåt från urinblåsan, upp i urinledaren igen, och tillbaka till njurbäckenet.
Av hundra foster har mellan tre och fem foster ett förstorat njurbäcken.
Du blir undersökt flera gånger
Du blir oftast undersökt med ultraljud flera gånger under graviditeten om fostret har ett förstorat njurbäcken. På så sätt kan läkaren se om njurbäckenet fortsätter att vara förstorat eller om det minskar till vanlig storlek.
Läkaren kontrollerar om vidgningen finns kvar vid din sista ultraljudsundersökning före förlossningen. Ibland visar undersökningen att njurbäckenet fortfarande är förstorat. Då planerar läkaren in en ny undersökning efter att barnet är fött.
Barnet kan bli undersökt på BB
En till två dagar efter förlossningen blir barnet undersökt på BB om njurbäckenet fortfarande var förstorat vid sista ultraljudet. Läkaren kan då se om njurbäckenet har minskat till vanlig storlek eller om det fortfarande är förstorat.
Barnet blir undersökt av en barnläkare eller en röntgenläkare med särskild kompetens om njurbäckenet fortfarande är förstorat eller har förstorats ännu mer.
Läkaren följer utvecklingen av barnets urinvägar med nya undersökningar. Ibland behövs en operation.
Prata med din barnmorska
Prata med din barnmorska eller med läkaren som gör ultraljudsundersökningen och be dem berätta hur planeringen ser ut för din graviditet.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.