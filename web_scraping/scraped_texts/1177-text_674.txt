Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad innebär det att ha bencystor?
Vad innebär det att ha bencystor?
Fråga
Jag är 55 år och fick idag följande besked efter röntgen: "Det finns cystor i mellanhandsbenen." Vad innebär detta?
Svar
Det finns en del olika cystor som kan finnas i mellanhandsbenen. Cysta betyder ett hålrum som är fyllt med vätska.
I din ålder är det vanligast med cystor som kan uppstå vid artros.
Cystor vid artros
Artros är en åldersförändring i lederna. Det kan bildas cystor i benet bredvid leden om du har en kraftig artros i leden. Det beror på att det blir små urholkningar i benet. I så fall syns det på röntgen att det finns artros, och du skriver inget om du hade artros på röntgen. Här kan du läsa mer omartros.
Enkel bencysta
Den näst vanligaste typen av cysta kallas för enkel bencysta. Att den är enkel betyder att det bara finns en cysta i det ben där den sitter. Däremot kan du ha en enkel bencysta i flera ben.
Enkla bencystor är vanligast hos unga växande personer och beror på att benet växer ojämnt så att det blir ett hålrum i benet. I hålrummet finns vätska. De enkla bencystor som finns nära leden försvinner nästan alltid med tiden. Enkla bencystor som är stora kan göra att benet blir svagare och lättare bryts vid en skada. Små enkla bencystor brukar inte ha någon praktisk betydelse och brukar inte behöva någon behandling.
Aneurysmal bencysta
En tredje typ av cysta kallas aneurysmal bencysta och är ovanlig. Dessa är vanligast hos unga personer. Aneurysmala bencystor är egentligen ett felaktigt namn, eftersom de innehåller blodkärl och inte vätska. Men de ser ut som cystor på röntgen. Aneurysmala bencystor hos unga och som sitter i kotorna eller i de större benen i kroppen brukar opereras.
För att få besked om vilken typ av cystor du har i mellanhandsbenen kan du prata med din läkare.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.