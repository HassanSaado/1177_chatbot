Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid magsår
Läkemedel vid magsår
Magsår innebär att det har bildats sår i magsäckens eller tolvfingertarmens slemhinna. Magsår ska alltid behandlas. Det kan annars utvecklas till ett blödande eller brustet magsår. De flesta blir bra med hjälp av läkemedel.
Ett magsår upptäcks genomgastroskopi.
Här kan du läsa om magsår och vad det beror på.
Behandling av magsår
Vilken behandling du får beror på varför du har fått magsår.
I magsäcken bildas sur magsaft, som hjälper till att bryta ner maten. Magsaften innehåller bland annat saltsyra, som är frätande. Magsår behandlas med ett läkemedel som tillhör läkemedelsgruppen protonpumpshämmare. De verkar genom att minska mängden saltsyra i magsäcken.
Magsår kan bero på en bakterie som heter Helicobacter pylori. Då får du antibiotika tillsammans med protonpumpshämmare.
Hur lång behandling du får beror på om såret sitter i magsäcken eller i tolvfingertarmen.
Om magsåret beror på Helicobacter pylori
Magsår som beror på Helicobacter pylori behandlas alltid medantibiotika. Det beror på att risken är stor att få magsår igen om bakterien finns kvar.
Du behandlas med protonpumpshämmare och två sorters antibiotika två gånger om dagen i en vecka. Vanligtvis används antibiotika som innehåller de verksamma ämnena amoxicillin och klaritromycin. Amoxicillin är ett penicillin. Du kan istället få metronidazol om du är allergisk mot penicillin. Du kan behöva fortsätta att ta protonpumpshämmare i flera veckor efter att du har slutat med antibiotikan, beroende på var såret sitter.
Att ta bort bakterien med den här kombinationen av läkemedel kallas eradikeringsbehandling. Nästan alla som har Helicobacter pylori blir friska av behandlingen.
Protonpumpshämmare
Protonpumpshämmare innehåller de verksamma ämnena omeprazol, esomeprazol, lanzoprazol, pantoprazol eller rabeprazol. Det är ingen stor skillnad i effekt mellan de olika protonpumpshämmarna vid behandling av magsår.
Protonpumpshämmare brukar förkortas PPI.
Protonpumpshämmare finns att köpa receptfritt. Men när ett magsår har upptäckts vid en gastroskopi får du rätt dosering förskrivet på recept.
Så här fungerar protonpumpshämmare
Saltsyran bildas i magens slemhinna med hjälp av så kallade protonpumpar i slemhinnans saltsyreproducerande celler, och kommer sedan ut i magsäcken. Läkemedlen hämmar dessa pumpar och då bildas mindre mängd saltsyra i magsäcken. Det lindrar smärtan och påskyndar läkningen av magsåret.
PPI kan ibland användas för att förebygga magsår. Det kan till exempel behövas om du behandlas med vissa läkemedel mot smärta och inflammation. Exempel är läkemedel som innehåller acetylsalicylsyra, ibuprofen, diklofenak, naproxen och nabumeton. Acetylsalicylsyra används även för att motverka blodproppar, men då i låg dos.
När kommer effekten?
Du kan behöva ta protonpumpshämmaren i någon eller några dagar för att symtomen ska lindras, och i minst en vecka för att ett sår ska läka. Behandlingstiden beror på var såret sitter. Avbryt inte behandlingen utan att fråga läkare. Det gäller även om besvären har försvunnit. Behandlingstidens längd är avgörande för att såret ska läka.
Du bör kontakta läkare om du inte blir bättre efter två veckors medicinering.
Ta helst en halvtimme före en måltid
Det går bra att ta PPI med eller utan mat, men den är mest effektiv om du tar den cirka 30 minuter före en måltid.
Minska dosen gradvis
Produktionen av saltsyra ökar när du slutar att ta PPI, speciellt om du har tagit det i fyra veckor eller mer. Då kan du få besvär igen, så kallad rekyleffekt. När du är färdig med din behandling kan du behöva minska dosen gradvis i några veckor innan du kan sluta helt. Du kan till exempel ta läkemedlet varannan dag eller ta halva dosen varje dag. Du kan rådgöra med läkare om hur du ska göra.
Biverkningar
En del personer kan till exempel få magbesvär som illamående, ont i magen, diarré eller förstoppning. Vissa kan få ont i huvudet.
Du som är gravid eller ammar
Du kan använda PPI när du är gravid, men kontakta läkare om du behöver använda det en längre tid.
Du kan använda PPI när du ammar trots att de passerar över till bröstmjölken. Det är inte troligt att barnet påverkas om du följer doseringsanvisningarna.
Exempel på protonpumpshämmare
Läkemedel som innehåller omeprazol:
Losec
Omecat
Omeprazol
Omestad.
Läkemedel som innehåller esomeprazol:
Esomeprazol
Nexium
Ulcerex.
Läkemedel som innehåller pantoprazol:
Pantoloc
Pantoprazol.
Läkemedel som innehåller lansoprazol:
Lansoprazol
Lanzo.
Läkemedel som innehåller rabeprazol:
Pariet.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Behandling av magsår
Protonpumpshämmare
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.