Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Hjärtrytm
Förändrade hjärtslag hos barn - arytmi
Förändrade hjärtslag hos barn - arytmi
Förändringar i hjärtrytmen kallas även arytmi. Det innebär att barnets hjärta slår för snabbt, för långsamt eller oregelbundet. Det händer de flesta barn ibland och går oftast över av sig själv. En del barn kan få större besvär. Då kan barnet behöva behandling med läkemedel eller genomgå en operation.
Hjärtatslår alltid fortare än vanligt vid ansträngning eller oro. Men ibland kan hjärtats rytm plötsligt öka utan att det finns någon tydlig orsak. Förändringar i hjärtats funktion kan ibland göra att rytmen blir för långsam.
Symtom
Det här är några symtom på arytmi:
Barnet tycker att det känns som om hjärtat slår snabbare eller långsammare än vanligt.
Barnet tycker att det känns obehagligt i bröstet.
Barnet svimmar.
När och var ska jag söka vård?
Kontakta envårdcentralom barnet vid upprepade tillfällen har haft hjärtklappning eller en hjärtrytm som inte är som den brukar vara.
Kontakta genast en vårdcentral eller enjouröppen mottagningom barnet har hjärtklappning som inte går över inom 15 minuter.
Om det är stängt på vårdcentralen eller den jouröppna mottagningen, sök vård på en akutmottagning.
Om det är bråttom
Ring genast 112 om barnet har något eller några av följande symtom:
Barnet har en obehagskänsla i bröstet samtidigt som hen mår dåligt och är blek.
Barnet har svårt att andas.
Barnet svimmar.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Läkaren gör enkroppsundersökningoch ettEKGtas. Ni kan få i hemuppgift att föra dagbok över när besvären med hjärtklappning kommer, hur länge de varar och vilken puls barnet har medan de pågår.
Ibland får barnet remiss till en läkare som är specialist på hjärtsjukdomar. På mottagningen eller på ett fysiologiskt laboratorium brukar det göras en ultraljudsundersökning av hjärtat. Barnet brukar också få göra ettarbetsprov.
Det kan också behöva göras ett långtids-EKG. Då får barnet ha en liten dosa på sig som spelar in alla hjärtslag under ett eller två dygn. Om symtomen kommer sällan kan barnet få ha liten inspelningsenhet i flera veckor. Den sätter barnet själv på och spelar in sin hjärtrytm när hen känner att hjärtat slår snabbare.
Behandling
Barnet kan behöva behandling med läkemedel om hen ofta känner att hjärtat slår snabbare. Läkemedlet minskar hjärtats känslighet. En operation kan behövas om läkemedelsbehandlingen inte hjälper. Barnet kan behöva hjälp av enpacemakerom hjärtat slår för långsamt.
Vad beror arytmi på?
Förändrad hjärtrytm kan till exempel bero på medfödda förändringar i hjärtat. Barnet kan också få arytmi i samband med en virusinfektion.
Efter att barn opererats i hjärtat är det vanligt med förändringar i hjärtrytmen. De går för det mesta över, men kan ibland finnas kvar under en längre tid.
Barn ska få vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet attvara delaktighänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
En tonåring behöver gradvis förberedas för ett eget ansvar när det gäller diskussioner och beslut om sin situation. Det kan vara till exempel vilka läkemedel hen ska ha och hur de ska tas, andra behandlingar, livsstil och konsekvenser av hjärtfelet. När tonåringen har fyllt 18 år ska hen börja gå på kontroller inom vuxenvården.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Det finns nationella riktlinjer för hjärtsjukvård
För att alla ska få en jämlik vård finns detnationella riktlinjerför vissa sjukdomar. Där kan du bland annat läsa om vilka undersökningar och behandlingar som kan passa bra vid hjärtsjukdomar.
Riktlinjerna innehåller rekommendationer. Vårdpersonalen måste ändå bedöma vad som passar varje enskild patients behov och önskemål.
Det är Socialstyrelsen som tar fram de nationella riktlinjerna. Riktlinjerna är skrivna för chefer och andra beslutsfattare, men det finns också versioner som är skrivna direkt till patienter. Där kan du läsa vad som gäller för just din sjukdom.
Här kan du läsa patientversionen av de nationella riktlinjerna för hjärtsjukvård.
Mer på 1177.se
Ta pulsen
Blodtrycksmätning
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Vad beror arytmi på?
Barn ska få vara delaktiga
Det finns nationella riktlinjer för hjärtsjukvård
Läs mer
Så fungerar hjärtat och blodomloppet
Hjärtat pumpar blod genom kroppens blodkärl. Blodet pumpas ut till kroppens olika organ och vävnader och sedan tillbaka till hjärtat igen. Det kallas blodomloppet.
Medfödda hjärtfel hos barn
Ett medfött hjärtfel innebär att det finns missbildningar i hjärtat eller i de stora blodkärlen. De flesta hjärtfel ger inga eller lindriga besvär, men ibland kan det vara mer allvarligt. Då får barnet ofta symtom under sina första veckor i livet och kan behöva opereras.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.