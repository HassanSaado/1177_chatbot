Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Bett, stick och växter
Myggbett och knottbett
Myggbett och knottbett
Det är vanligt att få myggbett och knottbett på sommaren. Knott är en typ av små myggor. Betten kan svida och klia men det brukar gå över inom några dagar.
Myggor och knott suger blod, myggor med en sugsnabel och knott genom att bitas. De sprutar in sin saliv i huden. Då stelnar inte blodet och de hinner suga klart. Kroppens immunförsvar reagerar på saliven och gör att huden kliar och rodnar.
Vissa människor reagerar starkare än andra. Varför är inte riktigt känt. Myggor och knott verkar också föredra vissa personer framför andra. Det beror på de lukter vi utsöndrar.
Symtom
Vanliga symtom på myggbett är att huden rodnar och svullnar där du har fått bett. Oftast kliar det också i någon eller några dagar.
Knottbett ger samma symtom som myggbett, men även själva betten kan göra ont. Du kan få många bett samtidigt.
Bett eller stick i närheten av ögon eller mun är inte mer allvarliga än på andra delar av kroppen.
Hur kan jag förebygga bett?
Du kan försöka skydda dig mot mygg och knott genom att göra följande:
Använd ljusa kläder. Myggor dras till mörka färger.
Använd kläder som täcker så mycket som möjligt av kroppen.
Smörj myggmedel på de ställen som du inte kan täcka. Vissa myggmedel ska inte användas på små barn. Följ anvisningarna på förpackningen. Myggmedel påverkar myggornas luktsinne så att de inte kan känna din lukt. Det gör att de inte hittar dig och i stället letar upp ett annat byte.
Använd myggnät till barnvagn och barnsäng.
Prova mygghatt för att undvika bett i ansiktet.
Vad kan jag göra själv?
Prova att lindra klådan med kylbalsam, alsolsprit eller alsolgel. Det kan också kännas skönt att badda med kallt vatten eller kyla med en isbit inlindad i en tygbit.
Du kan smörja med receptfri kräm eller salva med hydrokortison om det kliar mycket. Följ bruksanvisningen som finns i förpackningen. Rådgör med läkare eller barnavårdscentralen, BVC, innan du använder hydrokortison på barn under två år.
Du kan också använda receptfria tabletter med antihistamin mot allergi om klådan är besvärlig. Det finns olika åldersgränser för olika preparat. Följ bruksanvisningen som finns i förpackningen. Du kan också fråga om råd på apotek.
Försök att inte klia på betten. Då försvinner svullnaden snabbare. Klådan kan bli värre om du kliar. Betten kan bli infekterade om du kliar så att huden rivs sönder.
När och var ska jag söka vård?
De flesta som får myggbett eller knottbett behöver inte söka vård eftersom besvären oftast är lindriga och brukar gå över av sig själv på några dagar.
Kontakta envårdcentraleller enjouröppen mottagningom du har något av följande besvär:
Du får svullnad, rodnad och smärta på stickstället som blir kraftig och ökar efter några dagar.
Du har fått flera stick samtidigt, som orsakat kraftig svullnad och klåda.
Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom eller hjälp med var du kan söka vård.
Myggor och knott kan sprida sjukdomar
I vissa delar av Sverige kan harpest, tularemi, spridas av myggor och knott. En annan sjukdom som sprids av myggor är ockelbosjukan, som även kallas bärplockarsjukan. Dessa sjukdomar är ovanliga, men en del år kan många bli sjuka i vissa områden.
Myggor i andra länder
I stora delar av världen är sjukdomar som sprids med myggor ett stort problem. Några exempel ärmalaria,gula febern,denguefeber,japansk hjärninflammationoch zika.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Hur kan jag förebygga bett?
Vad kan jag göra själv?
När och var ska jag söka vård?
Myggor och knott kan sprida sjukdomar
Läs mer på 1177.se
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
Resa när du är gravid
Om du ska ut och resa när du är gravid kan det vara bra att prata med en barnmorska om vad du bör tänka på. Men oftast kan du resa som vanligt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.