Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Besök på barnmorskemottagningen  - ukrainska
Відвідування жіночої консультації
Під час вагітності ви можете відвідувати жіночу консультацію (barnmorskemottagning), щоб стежити за вашим самопочуттям та розвитком дитини. Там ви отримаєте консультації та допомогу у підготовці до пологів. Прийоми проводяться безкоштовно.
Du kan läsa texten påsvenska här.
Зверніться до жіночої консультації, як тільки дізнаєтесь про свою вагітність.
Тут можна знайтивідділення жіночої консультації. Сторінка шведською мовою.
Що відбувається під час прийому?
У відділенні жіночої консультації ви зустрінетеся з акушеркою (barnmorska). Ось приклади того, що ви можете обговорити:
Ваше самопочуття.
Чи були ви вагітні раніше.
Чи є у вас (або були в минулому) якісь захворювання.
Ваші думки щодо вагітності.
Якправильно харчуватися під час вагітності.
Які тренування тафізична активністькорисні під час вагітності.
Яктютюн,алкоголь, наркотики тамедичні засобиможуть впливати на дитину.
Що ви думаєте про народження та грудне вигодовування дитини.
Ви також дізнаєтесь про різні обстеження, які дають інформацію про розвиток плоду в утробі матері. Такі обстеження називаютьсяпренатальною діагностикою.
Крім того, ви будете здавати аналізи та проходити огляди.
Персонал має дотримуватись конфіденційності
Усі співробітники сфери охорони здоров'я зобов'язані дотримуватисяконфіденційності. Нікому не дозволяється розповідати іншим про ваші візити до відділення жіночої консультації.
Як часто потрібно приходити на прийом?
Зазвичай протягом вагітності буває 6-10 прийомів. Кількість прийомів визначається індивідуально.
Ближче до кінця вагітності прийоми проводяться частіше.
Аналізи та обстеження
Під час прийому акушерка бере аналізи та проводить обстеження, щоб стежити за вашим самопочуттям та розвитком дитини.Наприклад, у вас можуть взяти аналізи крові та сечі.
Ось що ще може перевіряти акушерка:
Ваш кров'яний тиск.
Вашу вагу.
Як росте матка.
Як дитина рухається.
Як б'ється серце дитини.
Ваші дані реєструються у картці пацієнта
Акушерка записує важливі відомості про вашу вагітність у цифровукарту пацієнта. Коли настане час пологів, персонал пологового відділення зможе ознайомитись з вашою карткою.
Зустрічі для батьків
Відділення жіночої консультації проводять зустрічі для майбутніх батьків, де ви можете познайомитися з іншими людьми, у яких скоро з'явиться малюк.
На зустрічах ви отримаєте інформацію та поради.Зазвичай там обговорюють пологи, види знеболювання, новонароджених дітей та грудне вигодовування.
Ви можете отримати додаткову  підтримку
Якщо ви занепокоєні абобоїтеся народжувати,ви можете отримати додаткову підтримку.Повідомте акушерці, якщо вас щось турбує. Це може бути що завгодно.
Деякі потребують спеціалізованого догляду
Жінкам із певними захворюваннями чи проблемами може знадобитися спеціалізований догляд (specialistmödravården).
Акушерка або лікар жіночої консультації повідомлять вам, якщо це буде потрібно.
Послуги перекладача
Якщо ви не розмовляєте шведською мовою, то вам можуть надати послуги усного перекладача при контакті з медичними установами. Повідомте, що вам потрібний перекладач, коли записуєтеся на прийом.
Відвідування жіночої консультації після пологів
Після пологів вам потрібно буде знову прийти на прийом до відділення жіночої консультації у період від 2 до 16 тижнів.Під час цього візиту ви поговорите про пологи та грудне вигодовування.
Акушерка проведе гінекологічний огляд і, при необхідності, розповість, як захищатись від нової вагітності.
Ви можете відвідати жіночу консультацію ще кілька разів.
Share article
Share on facebook
Share on twitter
Share with a friend
Print page
Page Navigation
Що відбувається під час прийому?
Як часто потрібно приходити на прийом?
Аналізи та обстеження
Ваші дані реєструються у картці пацієнта
Зустрічі для батьків
Ви можете отримати додаткову  підтримку
Деякі потребують спеціалізованого догляду
Відвідування жіночої консультації після пологів
Більше контенту українською
Українська
Тут ви можете знайти контент сайту 1177.se, доступний українською мовою. Оберіть регіон у верхній частині сторінки, щоб отримати актуальну для вас інформацію.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.