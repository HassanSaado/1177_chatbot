Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av ögon, öron, näsa och hals
Operation av körtel bakom näsan
Operation av körtel bakom näsan
Bakom näsan finns en körtel som ingår i kroppens försvar mot infektioner. Den växer under barndomen och kan bli så stor att barnet får besvär, till exempel svårigheter att andas genom näsan. Då kan körteln behöva opereras bort.
Varför görs behandlingen?
Isvalgetfinns vävnad som ingår i kroppens försvar mot infektioner. Den består av många mindre körtlar och några större. Körtlarna är små vid födseln, men växer under barndomen i samband med luftvägsinfektioner. Ofta krymper körtlarna igen under tonåren.
Ibland kallas körteln bakom näsan för en polyp men det är fel.Näspolyperär mycket ovanligt hos barn.
Förstorad körtel kan ge flera besvär
Körteln bakom näsan sitter i översta delen av svalget och består av lymfvävnad. Den kan bli så stor att barnet kan få svårt att andas genom näsan. Eftersom barnet är täppt i näsan hela tiden påverkas även barnets tal.
En förstorad körtel kan också ge följande besvär:
Barnet snarkar.
Barnet kan få korta andningsuppehåll när hen sover, så kalladeapnéer.
Barnet kan få vätska i örat på grund av att örat inte luftas som det ska. Det kan tillfälligt leda till sämre hörsel.
Förberedelser inför operationen
Barnet ärsövdunder operationen. Under några timmar före operationen ska barnet därför inte äta eller dricka något. Det kallas att fasta. Hur länge barnet behöver fasta får ni information om av vårdpersonalen innan operationen.
En vecka innan operationen bör barnet bara fåsmärtstillande och febernedsättande läkemedelsom innehåller paracetamol. Vissa andra läkemedel kan göra att barnet blöder lättare, till exempel de som innehåller ibuprofen.
Berätta för läkaren om barnet tar några andra läkemedel regelbundet eller har någon form av allergi.
Barnet bör inte vara förkyld
Barn med förkylningssymtom ska inte sövas. De kan få problem med andningen före eller efter operationen. Risken för infektioner efter operationen ökar också.
Kontakta mottagningen om ditt barn verkar vara förkyld. Då flyttas operationen fram.
Så går operationen till
Du som är vuxen får vara med tills barnet har sövts ned. Du får vara med barnet igen så fort hen har vaknat.
Under operationen skrapar läkaren bort körteln genom barnets mun med en speciell operationskniv, eller med ett elektriskt instrument. Sedan kontrollerar läkaren att hela körteln är borttagen och att det har slutat blöda.
Själva operationen tar ungefär 15 minuter. Det brukar ta ungefär en timme innan barnet är vaket och kan komma ut från operationssalen igen.
Halsmandlarna kan opereras samtidigt
Det är vanligt atthalsmandlarna är förstoradeom körteln är det. Därför opereras iblandhela eller delar av halsmandlarna bortvid samma tillfälle.
Så mår barnet efteråt
Efter operationen flyttas barnet till en uppvakningsavdelning. En förälder eller annan närstående får vara med när barnet vaknar.
Barnet blir kvar för observation i ett par timmar efter operationen. Det är för att barnet ska vakna upp ordentligt och för att läkaren ska se att det inte blöder. Ni får åka hem när barnet mår bra, kan dricka och inte blöder. Det är oftast samma dag.
Barnet kan ha svårt att äta efter
Det svider och gör ont efter operationen. De första dagarna är det också sårigt i halsen.
Barnet kan också må illa direkt efter operationen. Du kan ge barnet vätska och till exempel glass i små portioner för att försöka undvika det. Ge helst inte sura drycker eller varma drycker till barnet.
När det går bra för barnet att dricka kan du börja ge hen mjuk mat. Efter någon dag kan barnet börja äta som vanligt.
Om det gör ont efteråt
Det kan kännas ömt i halsen och göra ont upp mot öronen under ett par dagar. Då kan du ge barnet receptfria smärtstillande läkemedel som innehåller paracetamol. De första dagarna är det ofta bäst att barnet får medicinerna i flytande form eller som stolpiller, som förs upp i ändtarmen. Det beror på att det kan kännas rivigt i halsen. Det kan också vara svårt att svälja tabletter.
Ibland får barn litefeberdagen efter operationen. Febern går oftast över snabbt och brukar inte vara hög.
Barnet ska stanna hemma i några dagar
Barnet ska stanna hemma från förskola eller skola under ett par dagar efter operationen. Det går bra att vara utomhus. Barn som går i skolan ska inte vara med på idrotten de första sju till tio dagarna.
Barnet kan tillfälligt snarka mer
Vissa barn fortsätter att snarka de första dagarna och kan till och med snarka mer än vanligt. Det beror på att det kan vara svullet i området som har opererats. Efter ungefär en vecka brukar såret ha läkt och svullnaden ha blivit mindre.
Biverkningar och komplikationer
Hos ett fåtal barn kan såret börja blöda efter operationen. Då kommer det färskt blod antingen ur näsan eller så spottar barnet ut det genom munnen. Kontakta genast kliniken där operationen gjordes om det händer.
Kontakta envårdcentraleller en öron-näsa-halsmottagning om barnet får hög feber efter operationen, eller om det gör mer ont i halsen. Det kan vara tecken på en infektion.
Körteln kan komma tillbaka
Läkaren kan inte operera bort precis hela körteln. Därför kan körteln börja växa igen. Ofta blir den då inte så stor att den behöver tas bort.
Kontakta kliniken där barnet opererades om du misstänker att körteln har börjat växa igen, eller om ditt barn fortsätter att vara täppt i näsan.
När är behandlingen olämplig?
Körteln bakom näsan opereras oftast inte bort hos barn med någon form av svaghet i gommen, så kalladgomspalt. För dessa barn hjälper körteln till att stänga till utrymmet upp till näshålan. Det är viktigt både för barnets röst, och för att hindra att mat åker upp till näshålan när barnet sväljer.
Så påverkar behandlingen livet
Barnet klarar sig bra utan den del av lymfvävnaden som har opererats bort. Det finns mycket vävnad kvar på andra ställen i svalget. Barn som har opererat bort sin körtel får inga besvär som beror på att körteln är borttagen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför görs behandlingen?
Förberedelser inför operationen
Så går operationen till
Så mår barnet efteråt
Biverkningar och komplikationer
När är behandlingen olämplig?
Så påverkar behandlingen livet
Påverka och delta i din vård
Läs mer på 1177.se
När barn ska opereras
Både barnet och de vuxna kan ha funderingar när barnet ska sövas och opereras. Det är bra att som vårdnadshavare veta och berätta för barnet om vad som kommer att hända. Det gör att hen känner sig lugnare.
Operation av halsmandlar
Operationen görs oftast på barn, men även vuxna kan få halsmandlarna bortopererade. Den vanligaste orsaken till att operera bort halsmandlarna hos barn är att de är förstorade.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.