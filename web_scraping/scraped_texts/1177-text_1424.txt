Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Om graviditeten
Befruktning
Befruktning
När ett ägg och en spermie förenas börjar ett embryo att bildas. Det kallas för befruktning. Embryot växer till ett foster som sedan utvecklas till ett barn.
I den här texten beskriver vi befruktning genom slidsamlag.
Om ägg och ägglossning
Äggen finns i äggstockarna som finns i magen. Ett ägg består av en cell och kan också kallas äggcell.När ett ägg är moget lossnar det från äggstocken och fångas upp av äggledaren.
Det brukar lossna ett ägg i månaden. I äggledaren kan ägget bli befruktat av en spermie. Spermier kan överleva i äggledarna i cirka fem dygn. De kan vänta in ett ägg.
När ett ägg har lämnat äggstocken behöver det bli befruktat inom ungefär ett dygn, sedan är det för sent.Läs mer om ägglossning i texten som handlar ommensoch i texten omdet kvinnliga könsorganet.
Om spermier och utlösning
Spermierna bildas i testiklarna. En spermie består av en cell och kan också kallas sädescell. Det bildas nya spermier hela tiden. När utlösningen sker kommer det sperma ur penisen.
Sperma kallas också för sädesvätska eller sats. Det är en blandning av spermier och olika vätskor. Vätskorna kommer från sädesblåsorna och prostatakörteln.
Själva spermierna utgör bara en liten del av sperman. Ändå finns det många miljoner spermier i en utlösning. Av dessa är det bara några tusen spermier som når äggledarna.
Efter utlösningen simmar spermierna från slidan, genom livmodern och ut i äggledarna. De simmar några millimeter per minut.
Läs mer om spermierna i texten omdet manliga könsorganet.
Filmen visar befruktning genom slidsamlag.
Filmen visar befruktning genom slidsamlag.
Cellerna delar sig
Det är bara en enda spermie som kan komma in och befrukta ägget. När spermien är inne i ägget ändras ytan på ägget. Då kan ingen mer spermie komma in.
När ägget är befruktat börjar cellerna genast dela sig. De blir till en liten klump med celler. Cellklumpen fortsätter genom äggledaren till livmodern. Cirka 6–7 dagar efter befruktningen fastnar cellklumpen i livmoderns slemhinna.
Både ägget och spermien innehåller arvsanlag. Det är spermiens arvsanlag som avgör barnets genetiska kön.
När blir det flera barn?
Ibland händer det att det befruktade ägget delar sig så att det bildas två embryon. Då blir det enäggstvillingar.Läs mer omtvillingar.
Det händer också att ägget delar sig i tre och det blir enäggstrillingar, men det är mycket ovanligt.Det händer också att två ägg mognar och lossnar samtidigt. Då kan det bli tvåäggstvillingar, om båda äggen blir befruktade. Det kan även bli trillingar, fyrlingar och så vidare om ännu fler ägg befruktas samtidigt.
Moderkaka och embryo
En del av cellklumpen växer fast i livmoderns vägg. Den delen av cellklumpen utvecklas till en moderkaka. Det är moderkakan som kommer att ge barnet syre och näring i livmodern.
Den andra delen av cellklumpen kallas för embryo. Det är de cellerna som ska bli ett barn.
Graviditeten
Efter befruktningen fastnar embryot i livmodern och börjar utvecklas till ett foster. Då börjar graviditeten. Fostret kommer sedan att utvecklas till ett barn.
Graviditeten kan avslutas med enförlossning, ettmissfall, eller enabort.
Här kan du läsa mer omgraviditeten vecka för vecka.
Graviditetstest
Moderkakan börjar att bilda ett hormon som kallas HCG. Hormonet ska se till att det blivande fostret inte stöts bort. Hormonet finns bland annat i kisset och i blodet. Det gör att ett test kan visa om det finns en graviditet.Läs mer omgraviditetstest.
När är det störst chans till befruktning?
Det är störst chans till befruktning vid tiden för ägglossning.
Ägglossningen brukar ske ungefär 14 dagar innan du får mens.Det kan vara svårt att veta exakt när ägglossningen sker.Det finns olika sätt att ta reda på när man har ägglossning. Till exempel finns det tester som går att köpa på ett apotek.
Ett annat sätt kan vara att mäta sin kroppstemperatur samma tid varje morgon. Vid ägglossningen kan kroppstemperaturen öka något.
Läs mer ommenscykeln.
Så klarar sig spermierna i slidan
Spermierna kan leva i upp till fem dygn i slidan och vänta på ägget när det kommer. Därför brukar man rekommendera slidsamlag två till tre gånger i veckan för de som försöker få till en graviditet.
Mer än åtta av tio som har regelbundna samlag för att få till en graviditet lyckas inom tolv månader.
Ofrivillig barnlöshet
Ibland blir det ingen graviditet när man försöker befrukta ett ägg med spermier genom slidsamlag. När man har försökt att få till en befruktning i mer än ett år utan att lyckas brukar det kallas för ofrivillig barnlöshet.Då kan det finnas hjälp och behandling. Läs mer omofrivillig barnlöshet.
Ålder och befruktning
Man är bara fertil under en viss tid i livet. Fertil betyder förmåga att fortplanta sig, att det går att få till en befruktning.
Spermier och fertilitet
Spermier börjar produceras i puberteten. Sedan bildas det nya spermier hela livet. Man kan ha sämre kvalité på spermierna när man blir äldre, men det behöver inte vara så.
Ägg och fertilitet
Äggen finns i äggstockarna redan när du föds. Sedan kommer ägglossningen när du får mens i puberteten. Då är du fertil.
Förmågan att få barn minskar när du blir äldre. Från 35 år minskar fertiliteten kraftigt. Efter 40-42 år blir det oftast mycket svårt att få barn.
Men fertiliteten är individuell. Vissa kan bli gravida utan svårighet i 40-årsåldern, andra kan ha svårt redan i 25-årsåldern. Efterklimakteriethar ägglossningarna upphört.
Befruktning på olika sätt
Det vanligaste är att befruktningen sker genom slidsamlag.
Befruktning kan också ske genom insemination. Då sprutas spermier in i livmodern eller slidan med hjälp av till exempel en spruta och en plastslang.
Befruktning kan också ske med hjälp avIVF, provrörsbefruktning. Då tar en läkare ut mogna ägg från äggstocken. Sedan befruktas ägget av spermier utanför kroppen. Därefter sätter läkaren in det befruktade ägget eller äggen i livmodern.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om ägg och ägglossning
Om spermier och utlösning
Cellerna delar sig
Moderkaka och embryo
Graviditeten
Graviditetstest
När är det störst chans till befruktning?
Ofrivillig barnlöshet
Ålder och befruktning
Befruktning på olika sätt
Läs mer på 1177.se
Graviditetstest
När du är gravid bildas ett hormon som heter hCG i kroppen. Ett graviditetstest mäter hur mycket hCG det finns i urin. Testet kan ge ett snabbt svar om graviditet.
Missfall
Missfall är när en graviditet avbryts av sig själv. Fostret stöts ut ur livmodern innan det har växt färdigt. Missfall är vanligt. De flesta missfall sker tidigt i graviditeten. Det betyder oftast inte att det är något fel på ens kropp. Ett missfall minskar inte möjligheten att bli gravid igen.
Om graviditeten
Hur går befruktningen till? När har man gått över tiden? Och vad händer egentligen i livmodern vecka för vecka? Läs mer om graviditeten här.
Bra mat när du är gravid
När du är gravid behöver din kropp extra näring, vitaminer och mineraler. Du kan äta det mesta och det är bra att äta varierat, men du kan behöva undvika en del mat och dryck. Det är därför bra att veta vad du behöver vara extra uppmärksam på.
Sex under graviditeten
Det är inte farligt att ha sex eller att onanera om graviditeten är normal.
Blödning under graviditet
Det är vanligt att få en blödning ur slidan, särskilt under första halvan av graviditeten. En blödning kan vara ett tecken på missfall, men ofta beror det på något annat. Sök vård direkt om du blöder under andra halvan av graviditeten.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.