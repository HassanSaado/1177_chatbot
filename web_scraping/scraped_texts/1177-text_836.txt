Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Tarmbesvär
Navelbråck
Navelbråck
Navelbråck innebär att ett område på magens insida nära naveln har blivit svagare. En så kallad bråcksäck bildas under huden och det blir en rund utbuktning på magen. Navelbråck växer nästan alltid bort hos barn.
Navelbråck är oftast medfött. Det är vanligast hos barn, men vuxna kan också få navelbråck.
Ljumskbråckär en annan form av bråck som beror på att en del av bukväggen har blivit svagare.
Inklämt bråck
Navelbråck hos vuxna kan utvecklas till så kallat inklämt bråck. Det är när tarm eller annan vävnad från magen pressas ut i bråcksäcken. Tarmen eller vävnaden kan då komma i kläm och skadas om den inte trycks tillbaka.
Symtom
Navelbråcket syns som en mjuk utbuktning på magen. Navelbråck hos barn är oftast ungefär två till tre centimeter i diameter, hos vuxna kan det vara mer än dubbelt så stort.
För det mesta har du eller barnet inte några besvär av ett navelbråck, men ibland kan det vara ömt.
Ett inklämt bråck är ofta hårt och gör ont. Du kan också må illa och kräkas.
När och var  ska jag söka vård?
Kontakta envårdcentralom du tror att du har navelbråck.
Många mottagningar kan du kontakta genom attlogga in.
Kontakta genasten vårdcentraleller enjouröppen mottagningom du tror att du har ett inklämt navelbråck som inte kan tryckas tillbaka. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Barn under fyra år brukar inte opereras eftersom navelbråcket oftast försvinner utan behandling.
Hos vuxna kan navelbråck tryckas tillbaka in mot bukhålan om det ger besvär. Du kan själv föra tillbaka navelbråcket genom att trycka lätt på det, in mot magen.
Bråck som ger mycket besvär hos vuxna kan behöva opereras.
Ett inklämt bråck opereras alltid. Det går ibland att trycka tillbaka ett sådant bråck tillfälligt, men det är vanligare att det inte går att trycka tillbaka det. Det gör oftast ont när man försöker.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs.
Även barn ska varadelaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har också möjlighet att fåtolkhjälp om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var  ska jag söka vård?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.