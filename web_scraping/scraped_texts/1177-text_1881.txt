Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Skador på armar och ben
Korsbandsskada
Korsbandsskada
Den vanligaste orsaken till att du kan få en skada på korsbandet är att du har vridit knät kraftigt. Det kan inträffa när du till exempel spelar fotboll eller om du faller när du åker slalom. Det är oftast det främre korsbandet som skadas. De flesta blir bra med fysioterapi.
Knäleden består av skelett och leder. Du har två korsband som hjälper till att stabilisera knät och att hålla samman lårbenet med skenbenet och vadbenet. Det är vanligare att skada det främre korsbandet, som brukar gå av helt eller delvis.
Besvären kan komma direkt efter själva olyckan men även först senare, till exempel när du börjar med någon fysisk aktivitet.
Symtom
När du har skadat korsbandet kan det kännas som att något går sönder i knät. Det gör mycket ont. Knät brukar också svullna kraftigt inom några timmar och du får svårt att stödja på benet.
Efter några dagar eller veckor har du inte lika ont och svullnaden har gått ned. Då är det i stället vanligt att knät känns ostadigt när du går och att det kan kännas som att knät viker sig när du går nerför trappor.
När och var ska jag söka vård?
Kontakta envårdcentralom du misstänker att du har skadat korsbandet och har besvär. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp att bedöma symtom.
Om det är bråttom
Kontakta genast envårdcentraleller enjouröppen mottagningom du får väldigt ont, har svårt att gå eller om knät svullnar kraftigt. Om det inte går eller är stängt, sök vård på en akutmottagning.
Behandling
Det är vanligt att du får gå med kryckor och tasmärtstillande läkemedeli ett par veckor efter skadan. Fysioterapi är den viktigaste behandlingen för att du ska bli bra.
Med hjälp av fysioterapi kan du träna upp knät så att det fungerar bra trots att korsbandet är skadat. De flesta blir bra med träning inom ett år, men en del kan ha besvär även efter att skadan har läkt.
Du kan behöva bli opererad. Vid operationen tas en sena från benet och fästs i knät för att ersätta det skadade korsbandet.
Läs mer omartroskopiochkorsbandsoperation.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Påverka och delta i din vård
Aktuella artiklar
Så fungerar skelett och leder
Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.
Korsbandsoperation
Du kan behöva opereras för att ersätta ett skadat korsband. Det gäller framför allt om du håller på med idrotter där belastningen på knät är stor. Det nya korsbandet görs av en annan sena från ditt ben. Man blir oftast bra efteråt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.