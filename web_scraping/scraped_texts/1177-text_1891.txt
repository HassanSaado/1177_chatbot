Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Skador på händer och fötter
Finger som har stukats, brutits eller gått ur led
Finger som har stukats, brutits eller gått ur led
Du kan bryta ben i fingrarna om du faller och tar emot med handen eller slår den mot något hårt. Sådana benbrott gör ont, men brukar läka utan någon särskild behandling. Det är däremot viktigt att rätta till ett finger som har gått ur led.
Den här texten handlar om symtom, behandling och undersökning av skadade fingrar. Du som har skadat tummen, kan behöva annan behandling. Läs mer i textenskadad tumme.
Symtom
Ett finger som har stukats kan bli svullet och göra ont.
Du kan få följande symtom om fingret har gått ur led eller brutits:
Fingret blir svullet.
Det gör mycket ont i fingret.
Fingret pekar snett.
Att fingret pekar snett kallas för felställning. Det är ofta lättast att se om du rör på fingret eller knyter handen.
Läs mer ombenbrott i hand och fingrar.
När och var ska jag söka vård?
De allra flesta som bara stukat ett finger behöver inte söka vård eftersom besvären brukar gå över av sig själv. Det kan ta lång tid innan det slutar göra ont och svullnaden minskar.
Kontakta envårdcentralellerjouröppen mottagningom fingret gör mycket ont eller pekar snett. Sök vård på en akutmottagning om det är stängt på vårdcentralen eller den jouröppna mottagningen.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Fingret brukar läka av sig själv om det ligger rätt och inte har någon felställning. Däremot kan det göra ont och då kan du behövasmärtstillande läkemedel.
Du kan tejpa ihop det skadade fingret med fingret intill för att minska smärtan. Lägg en kompress emellan för att skydda huden. Du kan låta tejpen sitta ungefär en vecka.
Undersökning
Du får berätta om dina besvär och läkaren undersöker din hand. Du kan också bli undersökt medröntgen.
Behandling
Du kan behöva få ett bandage med en skena eller ett gips om du brutit ett finger. Bandaget brukar tas bort efter högst tre veckor.
Läkaren rättar till fingret om fingret tydligt pekar snett eller om fingret har gått ur led. Du får lokalbedövning innan och bandage eller gips efteråt.
Det är ovanligt, men ibland kan du behöva opereras för att få fingerbenen i rätt läge. Oftast sätter läkaren dit små metallpinnar som tas bort samtidigt som gipset tas bort. Efter en operation får du ha bandage eller gips i omkring tre veckor.Det är viktigt att du börjar träna upp rörligheten i fingrarna igen när bandaget eller tejpen tagits bort. Du kan annars få problem med stela fingrar under en längre tid. Det tar ofta lång tid att bli av med svullnad och stelhet efter skador på fingrar.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Undersökning
Behandling
Påverka och delta i din vård
Läs mer på 1177.se
Benbrott i hand och fingrar
Brutna ben i handen eller fingrarna läker oftast av sig själv med hjälp av ett förband eller gips, men ibland behöver du opereras.
Skadad tumme
Du kan behöva söka vård om du gör illa tummen, eftersom den är viktig för handens greppfunktion. Det kan vara nödvändigt att få behandling för att handen ska fungera bra igen.
Så fungerar skelett och leder
Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.