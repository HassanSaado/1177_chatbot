Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Graviditetsbesvär och sjukdomar
Vanliga besvär när du är gravid
Vanliga besvär när du är gravid
När du är gravid förändras kroppen. Du kan märka av förändringarna på olika sätt. Det är vanligt att du får något besvär.
Här kan du läsa mer om olika symtom och besvär som är vanliga att få under graviditeten.
Kontakta en barnmorska om du har frågor eller känner oro över dina besvär.
Den här texten finns också pålätt svenskaochöversatt till flera språk.
Första tecknen på graviditet
Ett tydligt tecken på graviditet är att du inte får någonmens. Det här är fler exempel på vanliga symtom:
Brösten ömmar och spänner.
Dumår illaoch kanske kräks, särskilt på morgonen.
Du får mindre eller mer matlust.
Du känner dig trött.
Du är känslig för vissa lukter.
Du blir lättare ledsen.
Brösten växer
Redan i början av graviditeten känner många att brösten blir ömtåliga och spända. Det är ofta ett av de första tecknen på att du är gravid.
För många fortsätter brösten att vara spända och lite ömma under hela graviditeten. Det lagras extra fett i brösten och körtlarna som ska blida mjölk växer.
Det finns mjölk i brösten redan under graviditeten. Det kan rinna lite ur bröstvårtan. Den första mjölken kallas råmjölk och är gul.
Att gå upp i vikt
Alla går upp olika mycket under graviditeten. Det är vanligt att gå upp ungefär tio kilo. Att du går upp i vikt beror på det här:
Fostret, moderkakan och fostervattnet väger.
Du får mer blod i kroppen.
Brösten växer.
Kroppen lagrar på sig fett inför att du ska kunnaammaoch orka ta hand om barnet.
Du som har varit gravid tidigare kan uppleva att magen blir större snabbare.
Flytningar från underlivet
Det är vanligt att ha merflytningarnär du är gravid. Det beror på ändrade hormoner i kroppen. Oftast är flytningarna vitaktiga och har ingen speciell lukt.
Kontakta enbarnmorskemottagningom du får besvär med klåda eller illaluktande flytningar. Det kan vara tecken på en infektion.
Immunförsvaret förändras
En del blir lättare förkylda under graviditeten. Det beror på att immunförsvaret förändras under graviditeten. Det är för att kroppen inte ska försöka stöta bort fostret.
Trötthet
Det är mycket vanligt att vara trött under graviditeten, särskilt i början och i slutet. Det kan vara jobbigt att vara så trött. Men tröttheten är kroppens sätt att tala om att du behöver ta det lugnare och sova mer.
Ont i magen
När du är gravid känner du av magen på ett annat sätt. Det kan spänna och sträcka och göra lite ont. Det kan vara svårt att veta orsaken. Det kan bero på att livmodern växer eller att barnet rör mycket på sig. Andra orsaker kan varaförstoppning,sammandragningarellerurinvägsinfektion.Du kan ha ont i magen av orsaker som inte har med graviditeten att göra.
En del besvär kräver vård
Det finns också gravidbesvär, där du kan få mycket ont i magen. Tidigt i graviditeten kan det till exempel varautomkvedshavandeskap. Efter vecka 20 kan det varahavandeskapsförgiftning. Senare i graviditeten kan det varaför tidig avlossning av moderkakan.
Svårt att sova
En del har svårt att sova under graviditeten. Du kanske vaknar och går upp för att kissa, dricka eller äta något. Många drömmer mycket. Den gravida magen gör att det kan vara svårt att hitta en bekväm ställning att sova i.
Du kan också vakna av kramp i vaden. Krampen beror på att salter och mineraler i kroppen ändras under graviditeten.
Vanligt att må illa och kräkas
Det är vanligt att må illa och kräkas när du är gravid. Här kan du läsa mer omgraviditetsillamående.
Svullna slemhinnorna och täppt näsa
När du är gravid får du mer vätska i hela kroppen, även i slemhinnorna. Det gör att slemhinnorna blir tjockare och mer svullna. De kan också börja blöda lättare. Det kan märkas på att tandköttet börjar blöda när du borstar tänderna. Du kan vara täppt i näsan och få näsblod. Det kan också vara lite blod i flytningarna från underlivet.
Du kan sova med huvudet högt om du är täppt i näsan. Då minskar svullnaden. Sov med extra kuddar eller höj upp huvudändan på sängen.
Koksaltlösning kan hjälpa
Det kan hjälpa att spruta in koksaltlösning i näsan. Du kan köpa näsdroppar med koksaltlösning på apotek.
Du kan även göra koksaltlösning själv genom att blanda ett kryddmått salt i en deciliter vatten. Det brukar kännas bättre om lösningen är ljummen när du använder den. För att få in koksaltlösningen i näsan kan du använda en speciell nässköljare som finns att köpa på apotek.Du kan använda koksaltlösning i näsan så mycket du vill.
Det gäller med näsdroppar
Undvik att använda receptfria näsdroppar under en längre tid, eftersom de innehåller tillsatser som kan göra att du i stället blir mer täppt. Fråga på apotek vilka näsdroppar du kan använda.
Snyt dig försiktigt för att undvika näsblod.
Svullna ben och fötter
Det är vanligt att få svullna ben och fötter, särskilt mot slutet av graviditeten. Det beror på att blodet cirkulerar annorlunda i kroppen.
Svullnaden kan minska om du använder stödstrumpor. Stödstrumpor finns till exempel att köpa på apotek. Det är bra att sätta på stödstrumporna direkt när du vaknar och ska gå upp.
Det är också bra att lägga benen i högt läge när du vilar. Ligg gärna med benen högt en stund varje dag, och använd stödstrumporna hela tiden du är vaken.
Svullnaden kan ofta bli värre på sommaren då det är varmt ute. Då kan det kännas bättre att vara någonstans där det är svalare.
Hud och hår förändras
När du är gravid får du mer pigment i huden. Det är vanligt att bröstvårtorna blir mörkare. Området runt naveln brukar bli mörkare och en del får ett mörkt streck från naveln och nedåt. Du kan också få mörkare fläckar i ansiktet.
Du kan få mer pigmentfläckar av sol. En del pigmentfläckar kan finnas kvar även efter graviditeten.
Bristningar
Under graviditeten kan du få förändringar i huden. Du kan få bristningar. Bristningar är en slags märken eller streck i huden. Det är vanligt att få bristningar på brösten, magen, låren och stjärten. Bristningarna beror på hormoner och att huden tänjs ut. De försvinner inte, men kan synas mindre efter graviditeten.
Det finns ingen forskning som visar att det hjälper att smörja in huden, men många tycker att det kännas skönt att göra det.
Håret
Du kan få tjockare hår på huvudet när du är gravid. Du kan också få mer hår på kroppen.
När barnet har fötts kan du istället tappa mer hår. Då kan håret kännas tunnare än det brukar. En tid efter att du har fött barn brukar håret bli som vanligt igen.
Blodvärdet
När du är gravid får du mer blod i kroppen. Det extra blodet behövs för att fostret ska få syre och näring genom moderkakan. Extra blod behövs också när du föder barnet.I blodet finns ett protein som kallashemoglobin, eller Hb-värde. Barnmorskan tar blodprov för att kontrollera ditt Hb-värde. Även om du får mer blod under graviditeten kan ditt Hb-värde sjunka. Sjunker det för mycket kan du bli trött och fåblodbrist. För att kroppen ska kunna bilda Hb behöver den järn.
Ibland behövs extra järn
Kroppen får i sig järn genom maten. Järnet i maten räcker inte alltid när du är gravid. Gravida som har lågt blodvärde behöver ta järntillskott som läkemedel.Barnmorskan tarblodprovför att kontrollera att du har tillräckligt med järn i kroppen.
Hjärtklappning och andfåddhet
Mot slutet av graviditeten, när mer blod ska pumpas runt i kroppen får hjärtat arbeta lite hårdare än vanligt. Då kan det kännas som om du får hjärtklappning.
Du kan också bli andfådd i slutet av graviditeten. Det beror på att lungorna har mindre plats i kroppen. Därför kan du andas mindre luft i varje andetag och måste andas lite snabbare i stället. Du kan märka av det när du går i trappor eller uppförsbackar.
Halsbränna och förstoppning
Det är vanligt medhalsbrännaochförstoppningnär du är gravid. Det beror på att graviditeten kan påverka vissa typer av muskler. Musklerna i magmunnen och tarmarna blir mer avslappnade när du är gravid.
Det går långsammare att smälta maten. Det gör att du kan få gaser i magen och rapa och prutta mer än vanligt. Du kan också plötsligt känna dig väldigt mätt.
Nedstämdhet och depression
Det är vanligt att bli nedstämd under graviditeten. För en del blir nedstämdheten till en depression. Det finns behandling som hjälper vid depression. Ju tidigare du söker hjälp, desto fortare kan du må bättre. Du kan prata med en barnmorska om hur du känner dig.
Här kan du läsa mer omdepression i samband med att du ska få barn.
Åderbråck och hemorrojder
När du är gravid påverkas hela blodsystemet. Det är lättare att fååderbråckellerhemorrojder.
Du kan få åderbråck på benen, men också i underlivet. Då kan de kännas varmt och svullet i underlivet. Om du tittar med en spegel kan du se blodkärl under huden.
När graviditeten är över blir det ofta bättre. Vissa åderbråck och hemorrojder försvinner helt.
Blodtrycket förändras
Blodtrycket brukar sjunka i början av graviditeten. Du kan känna dig yr och svimfärdig om du hade lågt blodtryck sedan tidigare. Undvik i så fall att stå stilla längre stunder och res dig inte upp för snabbt. Senare i graviditeten brukar blodtrycket stiga igen och du blir piggare.
Det kan vara ett tecken påhavandeskapsförgiftningom blodtrycket går upp mycket. Därför kontrollerar barnmorskan ditt blodtryck regelbundet.
Ont i ryggen
Det är vanligt med ryggproblem när du är gravid. Du kanske känner dig trött i ryggen eller har ont i svanken. Det kan bero på att magen är tung och belastar ryggen. Försök att sträcka på dig. Undvik att svanka.
Du som har ryggproblem redan innan graviditeten kan kontakta en fysioterapeut för att få tips om bra övningar.
Bäckensmärta
När du är gravid blir kroppens leder rörligare, särskilt i bäckenet eftersom det ska kunna vidga sig under förlossningen. Du kan då få ont.Här kan du läsa mer ombäckensmärta under graviditeten.
Delade magmuskler
När magen växer ökar avståndet mellan musklerna i magen. Det kan göra ont. Efter förlossningen brukar musklerna dra ihop sig igen. Kontakta en barnmorska om du har besvär.Det finns speciell träning som kan hjälpa mot delade magmuskler.
Yr av att ligga på rygg
Mot slutet av graviditeten kan du bli yr om du ligger på rygg. Det beror på att livmodern trycker på ett stort blodkärl vid ryggraden. Då kan blodtrycket sjunka. I så fall är det bättre att ligga på sidan. Många lägger sig på rygg i sömnen och vaknar på rygg. Det är inget att oroa sig för.
Förlossningsrädsla
Många känner oro inför en förlossning. En del är så rädda för förlossningen att det påverkar hela tillvaron. Det finns specialutbildade barnmorskor som kan hjälpa dig.
Här kan du läsa mer omförlossningsrädsla.
Blödningar
Det är vanligt att få blödningar från slidan under graviditeten, särskilt i början. Här kan du läsa mer om olika orsaker tillblödning under graviditetsamt information om när du bör söka vård och inte.
Hål i tänderna
Det är lättare att fåhål i tändernanär du är gravid. Det kan bero på att du småäter oftare. Det kan också bero på att du är känsligare för bakterier under graviditeten.
Sammandragningar och förvärkar
Under graviditeten övar livmodern inför förlossningen. När livmodern drar ihop sig kallas det för en sammandragning. Det är vanligt att få sammandragningar, särskilt om du har varit gravid tidigare.Här kan du läsa mer omsammandragningar under graviditeten.
Urinvägsinfektion
Du har ökad risk att fåurinvägsinfektionnär du är gravid. Du behöver få behandling tidigt om du får urinvägsinfektion. Du som ofta brukar ha urinvägsinfektion kan få lämna urinprov regelbundet under graviditeten för att se om urinen innehåller bakterier som behöver behandlas.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Första tecknen på graviditet
Brösten växer
Att gå upp i vikt
Flytningar från underlivet
Immunförsvaret förändras
Trötthet
Ont i magen
Svårt att sova
Vanligt att må illa och kräkas
Svullna slemhinnorna och täppt näsa
Svullna ben och fötter
Hud och hår förändras
Blodvärdet
Hjärtklappning och andfåddhet
Halsbränna och förstoppning
Nedstämdhet och depression
Åderbråck och hemorrojder
Blodtrycket förändras
Ont i ryggen
Bäckensmärta
Delade magmuskler
Yr av att ligga på rygg
Förlossningsrädsla
Blödningar
Hål i tänderna
Sammandragningar och förvärkar
Urinvägsinfektion
Mer på 1177
Bäckenbottenträning
Bäckenbottenträning kan hjälpa dig som har besvär med att det läcker urin eller avföring. Det kan också hjälpa för besvär av framfall. Du kan börja med bäckenbottenträning när som helst under livet.
Sex efter att du har fått barn
Det är ofta en stor omställning att få barn. Det är vanligt att sexlivet blir annorlunda än vad det var innan. Det kan bero på olika saker. Ibland saknas sexlust, av olika anledningar.
Besvär efter förlossningen
När du har fött barn händer det mycket i kroppen. Det kan du känna av på olika sätt. Hormoner ändras och muskler och leder belastas på ett nytt sätt. Din kropp börjar ställa om sig efter graviditeten. Här kan du läsa om besvär som du kan få efter att du har fött barn.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.