Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Besvär i samband med amning
Svampinfektion i bröstet vid amning
Svampinfektion i bröstet vid amning
En svampinfektion på bröstet kan ge smärta och klåda. Det finns saker du kan göra själv för att infektionen ska gå över. Men du kan också behöva få behandling.
Svampinfektion på bröstvårtorna beror ofta på att barnet har en svampinfektion i munnen, så kalladtorsk. Det sprids då till dig som ammar.
Symtom
Det här är vanliga symtom på en svampinfektion på bröstvårtorna eller vårtgårdarna:
Det gör ont, svider, kliar och bränner.
Det bildas sår och sprickor.
Vårtgården ändrar färg och blir till exempel starkt röd.
Vårtgården blir svullen och glansig.
Vårtgården fjällar och vätskar. Ibland kan det finnas vita fläckar eller flagig, röd och irriterad hud på vårtgården.
Svampinfektion inuti bröstet
Ibland kan infektionen sprida sig in i bröstet via sprickor och sår. Då kan du känna att det bränner, värker och kliar i bröstet. Det gör ofta ont djupt inne i bröstet. Smärtan kan även stråla bak mot ryggen.
Det är vanligast att smärtorna känns efter att du har ammat och mellan amningstillfällena, men det kan också göra ont under tiden du ammar.
När och var ska jag söka vård?
Du som behöver stöd och hjälp med amningen kan kontaktaBVCeller en barnmorskemottagning. Du kan också kontakta en av de amningsmottagningar som finns på en del orter. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
Kontakta envårdcentralom du misstänker att du har fått en svampinfektion i eller på bröstet. Ibland räcker det att duvideosamtalar med en läkare eller barnmorskaför att få hjälp.
Vad händer i kroppen?
Jästsvampfinns naturligt på huden och i slemhinnor. Ibland kan den föröka sig och ge besvär. Svamp förökar sig mest i varma och fuktiga miljöer.
Vad kan jag göra själv?
Eftersom svamp trivs där det är fuktigt är det viktigt att hålla rent och torrt vid bröstet. Lufta bröstet ofta och var noga med att tvätta händerna. Det finns så kallade bröstvårtsskydd som du kan prova. De ger luftutrymme i behån och finns att köpa på till exempel apotek.
Du bör koka saker som nappar, amningsnapp, barnets bitleksaker, delar till bröstpumpar och nappflaskor dagligen. Se skötselråden för produkterna.
Behå och handdukar bör du byta varje dag och tvätta i 60 grader. Amningsinlägg bör vara av bomull och bytas ofta. Även dessa behöver tvättas i 60 grader.
Behandling
Besvären kan gå över av sig själv om de är lindriga. Annars kan du behöva använda en salva mot svamp utanpå bröstet. Den är receptfri, men du bör inte använda den innan en läkare har konstaterat att du har en svampinfektion.
Svampinfektion inuti bröstet behandlas med läkemedel som läkaren skriver ut på recept.
Du kan tasmärtstillande läkemedelsom innehåller ibuprofen eller paracetamol om du har ont.
Läs mer omLäkemedel vid graviditet och amning.
Behandling av barnet
Barnet behöver också behandlas så att ni inte fortsätter att smitta varandra. Torsk behandlas med en receptbelagd medicin som penslas i munnen.
Det är viktigt att du kan förstå informationen
För att du ska kunna vara aktiv i din vård och ta beslut är detviktigt att du förstår informationen du får av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.
Du har rätt attfå hjälp av en tolk om du inte talar svenska.
Du har också rätt attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Svampinfektion inuti bröstet
När och var ska jag söka vård?
Vad händer i kroppen?
Vad kan jag göra själv?
Behandling
Det är viktigt att du kan förstå informationen
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.