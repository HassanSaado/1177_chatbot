Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
Hemorrojder - andra språk - svenska lättläst
Hemorrojder
Hemorrojder är ett vanligt besvär som kan gå över inom några veckor. Det brukar blöda och svida runt ändtarmens öppning. Du kan göra mycket själv för att minska besvären.
När du har hemorrojder buktar slemhinnan i ändtarmen ut. Hemorrojderna kan sitta både innanför och utanför ändtarmens öppning.
Här kan du läsa en längre version av texten.
Symtom
Det här är vanliga besvär om du har hemorrojder:
Det blöder från ändtarmen när du går på toaletten.
Det kliar och svider runt ändtarmens öppning.
Det läcker bajs eller slem.
Det gör ont när du bajsar.
Du känner att något buktar ut vid ändtarmens öppning.
Vad kan jag göra själv?
Du kan själv lindra besvären med hemorrojder. Ibland försvinner symtomen efter några veckor.
Det är bra att röra på kroppen. Sitt inte för länge, ta pauser och stå upp. Undvik sådant som ökar trycket mot ändtarmen, som att cykla eller krysta hårt på toaletten.
Här följer några fler råd:
Undvik förstoppning
Förstoppning ökar besvären med hemorrojder. Undvik förstoppning så här:
Drick mycket vatten.
Ät mat med mycket fibrer, som frukt och grönsaker.
Undvik mat som vit pasta, vitt bröd och vitt ris.
Tvätta bara med vattenTvätta huden runt ändtarmens öppning med vatten. Använd inte tvål, det kan irritera huden. Tvätta dig morgon och kväll och efter varje toalettbesök.
Tryck försiktigt
Du kan pröva att försiktigt trycka tillbaka hemorrojderna. Det ska inte göra ont.
Läkemedel kan hjälpa
Det finns salvor som kan lindra besvären. Du kan köpa dem på ett apotek. Fråga personalen om råd.
När och var ska jag söka vård?
Många som har hemorrojder behöver inte söka vård. Men det är viktigt att du får hjälp om besvären inte går över.Kontakta en vårdcentral om du har försökt lindra besvären utan att det blir bättre.Om det är helg kan du vänta tills det blir vardag.
Om det är bråttom
Kontakta genast en vårdcentral om du blöder mycket eller har väldigt ont.
En del vårdcentraler har öppet på kvällar och helger. Om det är stängt eller de inte kan ta emot dig, sök vård på en akutmottagning.
Ring för att få råd
Ring telefonnummer 1177 om du vill ha hjälp med vad du ska göra. De som svarar är sjuksköterskor. De kan berätta för dig var du kan söka vård, om det behövs.
Sjuksköterskorna pratar svenska och engelska. Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Du kan få en tolk
Du kan få hjälp av en tolk om du inte pratar svenska. Tala om att du behöver språktolk när du bokar ditt besök.
Behandling
Du kan få behandling hos läkare om du har stora besvär.Läkaren kan till exempel skriva ut recept på läkemedel. Det kan vara en salva eller piller som du för in i ändtarmen.Det går också att ta bort hemorrojderna med gummiband eller injektion.
Operation vid större besvär
Du kan behöva opereras om du har mycket stora besvär. Prata med din läkare.
Vad beror hemorrojder på
Hemorrojder beror på ökat tryck på blodkärlen. Det är extra vanligt när du är gravid, överviktig, förstoppad eller sitter stilla mycket.
Besvär under graviditet
Det är vanligt att få hemorrojder när du är gravid och efter förlossning.
När du är gravid ökar mängden blod i kroppen. Samtidigt växer livmodern och blodet får svårare att cirkulera. Då kan hemorrojder lättare bildas. Besvären brukar minska cirka en månad efter förlossningen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Vad beror hemorrojder på
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.