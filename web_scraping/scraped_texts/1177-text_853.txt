Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Magsäck och matstrupe
Hicka
Hicka
Hicka innebär att den stora muskeln i bröstkorgen som styr andningen drar ihop sig snabbt. Då sluts stämbanden i halsen med ett hickande ljud. Det kan kännas obehagligt att hicka, men är inte allvarligt och går oftast över av sig själv.
Både barn och vuxna kan få hicka. Hicka är mycket vanligt hos små barn som ammas eller matas med flaska.
Vad är hicka?
Det som händer när du får hicka är att diafragman drar ihop sig. Diafragman är en stor muskel som sitter i nedre delen av bröstkorgen och styr andningen. Sammandragningen händer utan att du kan påverka det.
När muskeln drar ihop sig sker en snabb inandning. Det hickande ljudet uppstår när stämbanden i struphuvudet drar ihop sig. Mellan sammandragningarna andas du som vanligt. Hickningarna slutar oftast av sig själv inom en timme.
Både diafragman och struphuvudets muskler styrs avdet autonoma nervsystemet, alltså det du inte kan påverka.
Vad beror hicka på?
Ofta får du hicka utan att det finns någon särskild orsak. Ibland kan hicka bero på något av följande saker:
Du har ätit en stor måltid.
Du har druckit någon dryck med kolsyra.
Du har druckit alkohol.
Du har ätit starkt kryddad mat.
Du har svalt mycket luft.
Du röker eller tarläkemedel som innehåller nikotingenom munnen.
Ibland kan hickan bero på en sjukdom, men det är ovanligt. Då blir hickan ofta mer besvärlig och håller i sig över en längre tid.
Vanligt att små barn får hicka när de äter
Barn som ammas eller matas med flaska får ofta hicka. Det är vanligt och beror på att barnet får i sig för mycket luft.
När och var ska jag söka vård?
De flesta som får hicka behöver inte söka vård eftersom besvären brukar gå över av sig själv.
Kontaktaen vårdcentraleller enjouröppen mottagningom du har så stora besvär att du har svårt att sova eller äta på grund av hicka.
Ring telefonnummer 1177 om du behöversjukvårdsrådgivningoch hjälp med var du kan söka vård.
Vad kan jag göra själv?
Det finns många olika råd om vad du kan göra själv för att sluta hicka, men inget är vetenskapligt bevisat.
För att sluta hicka kan du till exempel göra följande:
Dricka kallt vatten, gärna med isbitar i.
Dricka kallt vatten från den bortre sidan av glaset i framåtböjd position.
Hålla andan och svälja samtidigt. Du kan göra det flera gånger i följd.
Andas i en papperspåse.
Tips för att minska risken att få hicka
Om du ofta får hicka när du äter eller dricker kan det hjälpa om du tar mindre portioner och försöker att inte svälja för mycket luft.
Om ett barn ofta får hicka i samband med amning eller flaskmatning kan det hjälpa att tänka på följande råd:
Ändra amningsställning. Prova dig fram, och lägg märke till hur barnet verkar må efter matningen.
Ha ett mindre hål på nappflaskan.
Låt barnet sitta upprätt och rapa efter maten.
Här finns mer information omhicka, rapning och kräkningar hos små barn.
Behandling
Om du har långvariga eller svåra besvär med hicka kan du få behandling. Du kan få prova olika läkemedel för att bli av med hickan.
Påverka och delta i din vård
Du kansöka vård på vilken vårdcentral eller öppen specialistmottagning du villi hela landet. Ibland krävs detremisstill specialiserad vård.
Du ska förstå informationen
För att du ska kunna vara delaktig i din vård och behandling är det viktigt attdu förstår informationen du fårav vårdpersonalen. Ställ frågor om du inte förstår.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är hicka?
Vad beror hicka på?
När och var ska jag söka vård?
Vad kan jag göra själv?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.