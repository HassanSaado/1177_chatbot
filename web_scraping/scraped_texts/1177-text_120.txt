Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mun och tänder
Tänder
Skador på tänder
Frätskador på tänderna
Frätskador på tänderna
Frätskador på tänderna betyder att tänderna har slitits ner. Vid allvarliga frätskador blir de även missfärgade. Med tiden kan du få ont och känna att det ilar i tänderna. Det är sura ämnen som orsakar frätskador, till exempel energidryck, juice och läsk.
Det finns saker du kan göra för att stoppa frätskador som inte är så djupa.
Symtom
Frätskador på tänderna i ett tidigt skede kan vara svåra att upptäcka själv.
Det här är vanliga symtom på frätskador:
Tandens form ändras.
Tandens yta blir matt.
Du kännerilningareller får ont.
Tanden blir mörkare.
Frätskador kan finnas på alla tandytor. De är vanligast på insidan av framtänderna i överkäken och på kindtändernas tuggytor i underkäken.
Bådemjölktänder och permanenta tänderkan få frätskador.
Tanden blir mörkare och gulnar
I början av en frätskada brukar tanden behålla den färg som den hade från början. När emaljen på tanden försvinner börjar tandbenet att synas. Tanden blir då mörkare och gulnar.
Tanden kan göra ont och ila
Tandens yta bryts oftast ner under många år. Det gör inte ont till en början, men allt eftersom ytan slits ner kan du få ont. Det kan också ila i tanden.
Frätskadan ändrar tandens form
Så småningom ändras tandens form.
Framtänderna i överkäken kan få en slätare och avrundad yta.
Det kan bildas gropar på kindtändernas tuggytor. Finns det lagningar slitsfyllningeninte ner lika mycket som tanden. Fyllningen kan då börja sticka upp med vassa kanter. Den behöver då putsas av en tandläkare eller tandhygienist.
Vad kan jag göra själv?
Frätskador på tänderna blir allt vanligare, särskilt bland barn och ungdomar.
Tänder som har blivit förstörda av frätskadorna läker inte av sig själva. Det är därför viktigt att särskilt barn och ungdomar tar hand om sina tänder på ett bra sätt för att undvika behandling senare i livet.
Se över dina matvanor
Du kan stoppa frätskadorna genom att ändra dina matvanor. Tanden blir mindre känslig när tandytan inte längre påverkas av syra.
Undvik sura drycker, surt godis och sura livsmedel. På så sätt kan du stoppa frätskador om de inte är så djupa.
Det är bra att undvika följande saker:
sura drycker, till exempel juice, läsk, vin och energidrycker
sura livsmedel, till exempel syrade grönsaker, ketchup och citrusfrukter
surt godis
sura frukter.
Skölj gärna munnen med vatten efter att du har ätit eller druckit något som är surt.
Mejeriprodukter motverkar frätskador
Livsmedel som innehåller mycket kalcium hindrar syrorna från att orsaka frätskador. Det gäller till exempel ost, mjölk, filmjölk eller yoghurt. Därför kan det vara bra att kombinera frukt med exempelvis naturell yoghurt. Likadant kan det vara bra att avsluta en måltid med ost.
Undvik att slita på tänderna
Borsta inte tänderna direkt efter att du har ätit eller druckit något surt. Slipmedlet i tandkrämen sliter mer på tandytan om du nyligen har druckit en sur dryck, till exempel apelsinjuice. I stället kan du skölja munnen med vatten och vänta minst en timme med att borsta tänderna.
Använd en mjuk tandborste och en tandkräm som inte innehåller så mycket slipmedel. Läs innehållsförteckningen på produkten. Du kan också fråga om råd på ett apotek.
Borsta tänderna två gånger per dag.
Bra med extra fluorid
Du kan göra tänderna starkare genom att använda medel som innehåller fluorid, till exempel munsköljmedel eller gel. Fråga om råd på ett apotek.
Undvik att tugga fluoridtuggummin. Det kan göra mer skada på en tand som redan har en frätskada.
Frätskador som beror på sjukdom
Det är svårare att själv förebygga frätskador som beror på sjukdom, till exempelätstörningar. Läkemedel som tar bort effekten av den sura magsaften kan hjälpa. Fråga om råd på ett apotek. Du kan behöva kontakta läkare om problemen med sur magsaft i munnen fortsätter.
Undvik tandblekning
Det är inte lämpligt attbleka tändersom har frätskador. Då blir frätskadorna värre och du kan få ilningar i tänderna.
När och var ska jag söka tandvård?
Kontakta en tandläkare eller tandhygienist om du tror att du har frätskador på tänderna.
Har du fått större skador kan du behöva tandvård, till exempel plastfyllningar eller tandkronor.
Du kan behövaremisstill en läkare om frätskadan beror på någon sjukdom.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Det är bra om en tandläkare eller tandhygienist undersöker dina tänder regelbundet. På så sätt kan frätskador upptäckas så tidigt som möjligt. Tandvårdspersonalen följer även upp skador för att se om de har stannat av eller blivit sämre.
Tänderna undersöks en och en
Tandläkaren eller tandhygienisten undersöker varje enskild tand för att upptäcka frätskador. De kan se olika ut beroende på hur stora de är. Frätskador kan även ses medtandröntgen.
Behandling
Behandlingen är olika beroende på hur stor frätskadan är. Du får till att börja med rekommendationer om vad du själv kan göra för att hindra att skadan blir värre.
Har du fått lite större frätskador kan du behövaplastfyllningarpå vissa delar av tanden.
Du kan behövatandkronorpå tänder som har blivit förstörda av frätskadorna. Då får du behandling hos tandläkare flera gånger.
Ekonomiskt stöd för tandvård
Du kan ha rätt att få ekonomiskt stöd för tandvård om frätskadorna beror på någon sjukdom. Det kallassärskilt tandvårdsbidrag. Det kan till exempel gälla om du har enätstörning.
Du kan även ha rätt att få tandvård till samma kostnad som sjukvård om tandvården är en del avrehabiliteringen efter en sjukdom. Be din läkare eller tandläkare om mer information.
Vad beror frätskador på?
En tand består av krona och rot. Kronan är den del som syns i munnen, medan roten sitter fast i käkbenet. Kronans yta består av emalj. Under emaljen sitter tandbenet. Den innersta delen av tanden kallas pulpan eller tandnerven.
En frätskada beror på att tandens emalj har lösts upp av ett surt ämne. Frätskadan kan sprida sig in i tandbenet och pulpan om inte skadan upptäcks i tid.
Det skyddande tandköttet kan försvinna
Hos yngre personer är tandhalsen täckt av tandkött. I takt med att du blir äldre kan tandköttet dra sig tillbaka så att tandhalsen blir synlig.
Tandhalsen täcks inte av emalj. Den är mycket sårbar för frätskador om tandköttet försvinner. Då kan det bli en frätskada direkt på tandbenet.
Ju surare desto större risk för frätskador
Det är framför allt mängden syra och graden av surhet som avgör om mat eller dryck ger frätskador eller inte. Graden av surhet kallas också pH-värde. Ju lägre pH-värde, desto större är risken för frätskador.
Ätstörningar och halsbränna
Frätskador kan också uppstå på grund av sjukdomar eller tillstånd där man kräks eller får sura uppstötningar, till exempel enätstörningellerhalsbränna.
Sura ämnen i luft och vatten
Det finns sura ämnen som kan komma in i munnen genom luften, exempelvis om du arbetar inom vissa kemiska industrier.
Dina rättigheter i tandvården
Du kan söka tandvård på vilkentandvårdsmottagningdu vill i hela landet. Varje tandvårdsmottagning bestämmer själv priset för den tandvård den utför. Fråga vad en undersökning eller behandling kostar. Du har rätt att få veta det i förväg.
Läs omdina rättigheter i tandvården här.
Gratis för barn och unga
Barn och unga behöver inte betala för tandvård. Det gäller till och med den 31 december det år du fyller 23. Då ingår nästan alla undersökningar och behandlingar som tandläkaren eller tandhygienisten anser att du behöver.
Tandvårdsbidrag
Du får betala för tandvård från och med det år du fyller 24.
Du får ett bidrag för tandvård varje år. Hur mycket du får beror på hur gammal du är. Det kallasallmänt tandvårdsbidrag. Säg till att du vill använda bidraget när du ska betala.
Högkostnadsskydd
Det finns en gräns för hur mycket du behöver betala för tandvård under tolv månader. Det kallashögkostnadsskydd för tandvård.
Garantier
Det finns garantier för de flesta behandlingar. Det betyder du kan få en behandling omgjord utan att du behöver betala en gång till. Läs omgarantier inom tandvård.
Läs omkostnader och ersättningar inom tandvård här.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Läs mer på andra webbplatser
Folktandvården
Privattandläkarna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka tandvård?
Undersökningar och utredningar
Behandling
Vad beror frätskador på?
Dina rättigheter i tandvården
Mer på 1177.se
Att behandla tänderna med fluorid
Fluorid skyddar tänderna från bakterier som ger karies. Du får i dig fluorid genom maten, men ofta behövs ett tillskott.
Ilningar i tänderna
Ilningar i tänderna kan till exempel bero på känsliga tandhalsar, sprickor eller hål i tänderna.
Särskilt tandvårdsbidrag
Du kan få förebyggande tandvård om du har en sjukdom eller funktionsnedsättning som påverkar tänderna. Då kan du ha rätt till särskilt tandvårdsbidrag.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.