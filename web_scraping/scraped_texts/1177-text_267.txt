Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Graviditet - andra språk
Att ha ont i bäckenet under graviditeten - persiska
داشتن درد در ناحیه‌ی لگن در دوران بارداری
هنگامی که باردار هستید مفاصل در بدن توانایی تحرک بیشتری را دارند. شما ممکن است که در ناحیه‌ی لگن دچار درد شوید. این یک امر طبیعی است و معمولاً بعد از زایمان از بین می‌رود.
داشتن درد در ناحیه‌ی لگن در دوران بارداری درد لگن نامیده می‌شود. در گذشته به این درد foglossning نیز گفته می‌شد.
.Läs textenpå svenska här
معمولاً درد در چه ناحیه‌ای است؟
داشتن درد در این نواحی طبیعی است:
در انتهای کمر
لمبرها/سرین
کفل‌ها
استخوان شرمگاهی
پشت ران
کشاله‌ی ران‌ها
چه زمانی درد می‌کند؟
شما ممکن است به‌قدری درد داشته باشید که حرکت کردن معمولی برایتان سخت باشد.
بعضی از افراد تقریباً همیشه درد دارند. بعضی‌های دیگر گاهی اوقات فقط درد دارند.
این طبیعی است که دردها در طول روز بیشتر از صبح باشند.
چه زمانی و در کجا باید درخواست خدمات درمانی کنم؟
اگر باردار هستید و در کمر یا ناحیه‌ی لگن درد دارید خدمات درمانی را جستجو کنید.
شما می‌توانید با یک ماما/barnmorska یا فیزیوتراپیست تماس بگیرید.
اگر سه ماه بعد از زایمان همچنان درد دارید با یک فیزیوتراپیست تماس بگیرید.
به شماره 1177 زنگ بزنید و راه‌نمایی دریافت کنید
اگر شما در زمینه‌ی اینکه چه کاری باید انجام دهید نیاز به کمک دارید با شماره 1177 تماس بگیرید. افرادی که پاسخ می‌دهند پرستار هستند. آن‌ها می‌توانند به شما بگویند در صورت نیاز به کجا باید مراجعه کنید.
پرستاران به زبان سوئدی و انگلیسی صحبت می‌کنند. گاهی اوقات دریافت کمک به زبان‌های دیگر نیز ممکن است.
شما اگر از طریق یک تلفن که شماره‌ی خارجی دارد تماس می‌گیرید، با شماره ۰۰ ۷۷ ۱۱ – ۷۷۱ ۰۰۴۶ تماس بگیرید.
شما می‌توانید مترجم داشته باشید
شما اگر به زبان سو‌ئدی صحبت نمی‌کنید می‌توانید مترجم داشته باشید.
هنگام رزور کردن وقت برای مراجعه ذکر کنید که به‌ یک مترجم زبان نیاز دارید.
نکاتی در زندگی روزمره جهت کاهش درد
در اینجا چند نکته ارائه شده است که شما می‌توانید آنها را امتحان کنید:
بین حالت ایستادن، نشستن و راه رفتن تنوع قائل شوید.
هنگام راه رفتن قدم‌های کوتاه‌تر از معمول بردارید.
به جای رفتن به یک پیاده‌روی طولانی به چند پیاده‌روی کوتاه بروید.
در صورت وجود آسانسور از آن استفاده کنید.
از کفش‌های راحتی استفاده کنید.
در هنگام نشستن یک بالش در قوس کمر (انحنای کمر) قرار دهید.
در هنگام دراز کشیدن به پهلو یک بالش را بین زانوها قرار دهید.
یک چیز گرم در محلی که درد می‌کند بگذارید، برای مثال یک پد گرمایی.
از این‌ها باید اجتناب کنید:
کشیدن یک کالسکه سنگین بچه یا چرخ دستی .
انداختن پا روی پا هنگام نشستن.
حمل اشیاء سنگین.
بالا رفتن از پله‌ها.
خم شدن زیاد.
تمرین دادن عضلات مفید است
تمرین دادن هر دو عضلات شکم و کمر مفید است. ماهیچه‌ها می‌توانند به ناحیه‌ی لگن کمک کنند.
یک فیزیوتراپیست می‌تواند شما را راه‌نمایی کند.
درمان
شما می‌توانید از یک ماما یا فیزیوتراپیست کمک دریافت کنید. در اینجا چند مثال ذکر شده است:
شما می‌توانید یک لگن بند طبی بخرید یا اجاره کنید.
شما می‌توانید یک دستگاه تِنس اجاره کنید. این دستگاه درد را با کمک جریان برق ضعیف تسکین می‌دهد.
شما می‌توانید طب سوزنی انجام دهید.
دلیل درد ناحیه‌ی لگن چیست؟
شما وقتی باردار هستید مفاصل بدن قابلیت تحرک بیشتری دارند. این بخاطر هورمون‌ها است.
استخوان ناحیه‌ی لگن ممکن است استواری کمتری داشته باشد و در این حالت شما می‌توانید دچار درد شوید.
اگر شما مجدداً باردار می‌شوید
این یک امر طبیعی است که مشکل با یک بارداری جدید دوباره عود کند.
شمایی که برای بارداری مجدد برنامه‌ریزی می‌کنید می‌توانید بدن را از طریق یک سری تمرینات ورزشی آماده کنید. شما می‌توانید از یک فیزیوتراپیست راه‌نمایی دریافت کنید.
Share article
Share on facebook
Share on twitter
Share with a friend
Print page
Page Navigation
معمولاً درد در چه ناحیه‌ای است؟
چه زمانی و در کجا باید درخواست خدمات درمانی کنم؟
نکاتی در زندگی روزمره جهت کاهش درد
درمان
دلیل درد ناحیه‌ی لگن چیست؟
اگر شما مجدداً باردار می‌شوید
محتوای بیشتر به زبان فارسی
زبان فارسی
در اینجا میتوانید آن محتوای وبسایت 1177 که به زبان فارسی ترجمه شده است، را بخوانید. برای به دست آوردن اطلاعات ناحیه محل زندگیتان(region)  را بالای صفحه انتخاب کنید
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.