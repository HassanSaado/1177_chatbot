Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Ben och fötter
Hammartå
Hammartå
Hammartå innebär att en eller flera tår är krökta. Tårna kan då skava mot skons ovansida så att det bildas en ömmande förhårdnad på tån. Det finns en del du kan göra själv för att lindra besvären.
Det är vanligt att samtidigt ha en sned stortå, så kalladhallux valgus.
Symtom
När du har hammartå är en eller flera tår krökta. Det är vanligast att tån precis bredvid stortån är krökt.
Skorna kan trycka på ovansidan av den krökta tån. Då brukar det göra ont.
Det är också vanligt att det bildas en förhårdnad av trycket och att förhårdnaden ömmar. Du kan också ha ont under främre delen av foten.
När och var ska jag söka vård?
Kontakta envårdcentralom du har stora besvär av hammartå och det inte hjälper att sköta dem själv eller med hjälp av en fotterapeut.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Många mottagningar kan du kontakta genom attlogga in.
Vad kan jag göra själv?
Trycket på tån minskar om du har skor som är rymliga framtill. Det kan också hjälpa att ha ett inlägg i skon, en så kallad pelott. Inlägg kan du köpa till exempel på apoteket eller i en sjukvårdsaffär. Där kan du också hitta små mjuka förband som kan minska trycket på tån.
Det kan kännas skönt att bada fötterna i ett fotbad, fila ner förhårdnaderna och smörja fötterna med mjukgörande salva. Du kan också få hjälp med fotvård av en fotterapeut.
En del kan behöva opereras
Du kan behöva opereras om du har stora besvär. Då tar läkaren bort en bit av benet i tån, och ibland också en bit av förhårdnaden. Du får lokalbedövning under operationen. De flesta kan åka hem direkt efteråt.
Tån är svullen efter operationen
Efter operationen kan du fåsmärtstillande läkemedeli några dagar, eftersom tån kan vara svullen och göra ont. Det kan vara bra att vila med foten högt så mycket som möjligt de första dagarna.
Det kan ibland vara svårt att använda sina vanliga skor efter en operation. Därför kan du få en så kallad behandlingssko. Den ser ut som en förstärkt sandal med kardborreknäppning.
Tar ofta tre till fyra månader att läka
Stygnen och förbandet brukar tas bort av en distriktssköterska efter cirka två veckor. Läkningen efter operationen tar ofta tre till fyra månader.
Vad beror hammartå på?
När du har hammartå har de små lederna i tån böjts. Tån blir då krökt och får samma form som en hammare. Det kan till exempel bero på att du har haft för trånga skor.
En annan orsak kan vara att en tå är mycket längre än de andra. Tån kommer därför i kläm i skon och blir därför krökt.
Hammartå kan också bero på hallux valgus.
Kan vara ärftligt
Ofta är orsaken okänd. Hammartå kan vara ärftligt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Om du behöverhjälpmedelska du få information om vad som finns och hur du får det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.