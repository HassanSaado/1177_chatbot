Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Provtagning och mätningar
Vävnadsprov och cellprov
Cellprov och vävnadsprov från bröstet
Cellprov och vävnadsprov från bröstet
Ett cellprov eller ett vävnadsprov från bröstet behövs om du har en knöl eller annan förändring som behöver utredas mer.
Läkaren tar provet med en nål. De flesta mår som vanligt efteråt.
Det vanligaste är att läkaren tar provet vid samma tillfälle som man undersöks med bröströntgen och ultraljud på en mammografiavdelning.
Förberedelser
Du som använder blodförtunnande läkemedel kan behöva göra ett uppehåll i behandlingen före ett vävnadsprov. Prata med läkaren.
Säg till läkaren före provtagningen om du har någon sjukdom som gör att du lätt börjar blöda.
Inga andra förberedelser behövs.
Så går det till
Cellprov och vävnadsprov går till på ungefär samma sätt.
Du får ta av dig kläderna på överkroppen och lägga dig på en brits. Läkaren känner igenom bröstet och armhålan. Din hud tvättas där provet ska tas.
Läkaren använderultraljudellermammografiför att kunna ta provet på exakt rätt ställe.
Cellprov tas med en tunn nål
Läkaren tar provet med en nål som är mellan 0,4 och 0,8 millimeter i diameter. Nålen är fäst vid en spruta och förs in i knölen eller förändringen. Läkaren flyttar nålen snabbt upp och ned under några sekunder för att suga upp celler.
Ibland behöver läkaren ta flera prover vid samma tillfälle för att resultatet ska bli bra.
Själva provtagningen tar några sekunder. Hela besöket tar cirka 30 minuter.
Vävnadsprov tas med en grövre nål
Ett vävnadsprov innebär att läkaren behöver undersöka mer än bara några celler, som vid ett cellprov. Därför är nålen lite grövre, mellan 1,2 millimeter och 2,0 millimeter i diameter.
Ibland behöver läkaren göra ett litet snitt i huden för att kunna föra in nålen. Snittet är mellan 3 och 5 millimeter och så litet att det inte behöver sys.
Du kan få lokalbedövning
Du fårlokalbedövningföre ett vävnadsprov.
Du kan få bedövning i form av en salva om provet ska tas i vårtgården eller omkring vårtgården.
Kan kännas olika
En del tycker att provtagningen känns mindre än ett vanligt blodprov i fingret, andra tycker inte att det gör ont alls. En del tycker att det är obehagligt när nålen förs in.
Prata med läkaren om du är orolig. Hen kan förklara allt som ska hända. Det kan kännas lugnande.
Provet skickas iväg för att undersökas
Läkaren skickar provet till en cytolog eller en patolog. Det är en läkare som är specialist på att undersöka bland annat cellprover och vävnadsprover. Hen tittar på provet i mikroskop.
Så mår du efteråt
De flesta mår som efter ett blodprov. Det kan kännas lite ömt och blöda lite där provet togs. Du kan få ett blåmärke.
Ovanligt med komplikationer
Kontakta mottagningen där provet togs om du får mycket ont eller bröstet blir rött efter provtagningen. Det kan vara symtom på en infektion, men det är väldigt ovanligt.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård, om det behövs.
När får jag svar?
Oftast är svaret klart efter 7 till 10 dagar, men det kan variera hur lång tid det tar innan du får svaret. Det brukar gå fortare om det är ett cellprov och ta lite längre tid om det är ett vävnadsprov.
Svaret skickas till den läkare som skrivit remissen för provtagningen. Den läkaren lämnar svaret till dig. Kontakta läkaren om du är orolig eller har frågor.
Ett cellprov kan svara på om det finns cancerceller eller inte.
Ett vävnadsprov kan svara på flera frågor:
Är det en godartad förändring? Bör den ändå tas bort?
Är detbröstcancer, eller ettförstadiumtill bröstcancer?
Vilken sorts bröstcancer är det, om det är cancer?
Vilket stadium är cancern i, om det är cancer?
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Påverka och delta i din vård
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går det till
Så mår du efteråt
När får jag svar?
En del prover sparas
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.