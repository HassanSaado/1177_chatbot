Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Röst och tal
Heshet
Heshet
När du är hes låter din röst inte som vanligt. Det är vanligt att bli hes vid en förkylning, men det kan också bero på att du har överansträngt rösten. Oftast går besvären över av sig själv.
När du är hes kan det vara ansträngande att prata. Ibland kan rösten försvinna helt under några timmar eller dagar, för att sedan komma tillbaka.
Vad kan jag göra själv?
Det finns inget läkemedel som hjälper mot själva hesheten. Men det finns en del saker som du kan göra för att lindra besvären.
Vila rösten så mycket som möjligt under tiden du är hes. Försök att använda rösten på ett mjukt och avslappnat sätt, med ett röstläge som känns behagligt. Undvik att harkla dig eller viska.
Undvik att röka
Att röka gör att du blir mer hes och gör också att det tar längre tid för besvären att försvinna. Undvik därför att röka eller att vistas i rökiga miljöer när du är hes.
Pröva att dricka
Du kan pröva att dricka varm dryck. Det kan lindra symtomen.
Det kan hjälpa att dricka lite vatten om du har torr hosta som retar i halsen. Du kan också pröva att använda sockerfria halstabletter.
När och var ska jag söka vård?
De allra flesta som blir hesa behöver inte söka vård utan besvären brukar gå över av sig själv.
Kontakta envårdcentralom du har varit hes i mer än tre veckor. Du kan kontakta många mottagningar genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Du kan behöva undersökas av läkare om du har varit hes i mer än tre veckor. Då undersöker läkaren bland annat dina stämband. Det kan hen göra med hjälp av en speciell spegel eller med hjälp av fiberoptik. Då kan läkaren se långt ner i halsen och se stämbanden.
Vad händer i kroppen?
Inutistruphuvudet sitter de båda stämbandenutspända. De är elastiska och spänns och slappas av när brosken rör sig.
När luft pressas genom struphuvudet och stämbanden börjar svänga bildas ljud.
Stämbanden inflammerade
Heshet beror oftast på att stämbanden har blivit inflammerade. Då kan stämbanden inte svänga som vanligt. Det kan också göra ont att svälja och hosta.
Vad kan heshet bero på?
Det är vanligt att bli hes i samband med enförkylning. En annan orsak kan vara att du har överansträngt rösten.
Du somrökerkan bli hes under en lång tid.
En del läkemedel med kortison som du andas in kan också orsaka heshet.
Det är också vanligt att rösten blir hesare när man blir äldre.
Komplikationer och följdsjukdomar
Du som ofta är hes kan ha stämbandsknottror, vilket ofta kallas knutor på stämbanden. De uppkommer för att stämbanden har blivit överansträngda under en längre tid. I samband med överansträngningen får stämbanden små blödningar. När de läker kan det ibland bildas ärr.
Du som har stämbandsknutor kan få behandling med röstterapi. Det är talträning hos en logoped. Då kan du bland annat lära dig att använda ett annat röstläge som inte anstränger stämbanden lika mycket.
Stämbandspolyper
En annan komplikation vid långvarig heshet är stämbandspolyper. Det är en utbuktning från ytan av stämbandets slemhinna. De försvinner inte av sig själv, utan brukar behöva opereras bort. Därefter får du röstterapi hos en logoped.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan jag göra själv?
När och var ska jag söka vård?
Undersökningar och utredningar
Vad händer i kroppen?
Vad kan heshet bero på?
Komplikationer och följdsjukdomar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.