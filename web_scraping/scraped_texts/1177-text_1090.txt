Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Bildundersökningar och röntgen
PET-kameraundersökning
PET-kameraundersökning
Undersökning med PET- kamera används för att få veta mer om sådant som upptäckts vid en tidigare undersökning. Det kan till exempel vara att ta reda på om en tumör är cancer och om den har spridit sig. Vid undersökningen ligger du på en brits som åker in i en stor kamera.
PET är en förkortning av positronemissionstomografi.
Undersökning med PET-kamera görs alltid tillsammans meddatortomografi, som förkortas DT eller CT. Kombinationen av PET och datortomografi hjälper läkaren att bedöma PET-bilderna.
När behöver jag bli undersökt?
Du kan bli undersökt med PET-kamera om något av det här gäller för dig:
Läkaren gör en utredning för att se om det finns en cancertumör och om den har spridit sig.
Läkaren vill ta reda på om det finns en neurologisk sjukdom, till exempel en demenssjukdom som Alzheimers sjukdom.
Läkaren vill ta reda på om det finns andra sjukdomar, till exempel inflammationer.
Läkaren följer upp hur en behandling av en sjukdom har fungerat. Det kan vara behandlingar med läkemedel eller operation. Oftast gäller det behandlingen av en tumör.
Du får enremissom läkaren tycker att du behöver undersökas. PET-kameror finns på alla universitetssjukhus och vissa länssjukhus.
Förberedelser
Du får information om hur undersökningen kommer att gå till i en kallelse från mottagningen där du ska undersökas. I kallelsen får du också veta hur du ska förbereda dig.
Det är vanligt att du inte får äta eller dricka något förutom vatten sex timmar före undersökningen.
Så går undersökningen till
Samma dag som du ska bli undersökt får du komma till mottagningen och få envenkateteri armen. Genom venkatetern kommer du sedan att få en så kallad spårsubstans som behövs vid undersökningen.
Barn som ska undersökas kan behövasövas.
Du behöver inte ta av dig kläderna vid undersökningen, men du får inte ha saker av metall på dig. Du får ligga på rygg på en brits som åker in i PET-kameran, som liknar en stor ring. Du måste ligga stilla under hela bildtagningen som tar 20 till 30 minuter.
Eftersom PET-kameran är öppen på båda sidorna om britsen är det ovanligt att känna obehag i samband med undersökningen. Personalen som finns i rummet bredvid kan se dig under hela undersökningen. Du kan också prata med personalen genom en mikrofon.
Hela undersökningen tar mellan två och tre timmar.
Så mår du efteråt
Du mår som vanligt efter undersökningen. Det är mycket ovanligt med reaktioner på sprutan med spårsubstans. Däremot kan kontrastmedlet som du kan få vid datortomografin ibland ge allergiska reaktioner.
När får jag svar?
Svaret på undersökningen går till den läkare som har skickat remiss. Det kan ta några dagar innan svaret är klart. Din läkaren kommer att ta kontakt med dig och informera om undersökningsresultat.
Vad händer i kroppen?
Vid en PET-kameraundersökning tillförs kroppen små mängder av en biologisk substans, till exempel glukos eller aminosyror. Den substans som används mest för PET är en variant av glukos som kallas fluorodeoxyglukos eller FDG.
FDG tas upp av alla organ. Cancerceller och celler som har en inflammation tar upp mer FDG än andra celler. Detta syns på PET-kamerans bilder.
Substansen är bunden till ett radioaktivt ämne, en så kallad isotop. PET-kamerans bilder kan visa var i kroppen det har samlats mest isotop. Läkaren får en tredimensionell bild av hur den märkta substansen har fördelat sig i hela kroppen eller i en del av kroppen, till exempel hjärnan.
Finns det risker med undersökningen?
De radioaktiva isotoper som tillförs kroppen vid en PET-undersökning ger en liten dos av strålning. Den motsvarar några års bakgrundsstrålning från naturliga källor som till exempel luft, vatten och jord.
Om du är gravid eller ammar
Även om stråldosen är liten bör du berätta för din läkare om du är gravid eller ammar.
Om du har frågor
Kontakta mottagningen där du ska undersökas eller läkaren som skrev remissen om du har frågor inför undersökningen.
Du kan alltid ringa och fåsjukvårdsrådgivning på telefonnummer 1177.
Påverka och delta i din vård
Du ska få vara delaktig i din vård. För att kunna vara det behöver duförstå informationendu får av vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård.
Även barn skavara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte pratar svenska. Du har också möjlighet att få hjälp av entolk om du har en hörselnedsättning.
mer på 1177.se
Är det farligt att undersökas med radioaktiva läkemedel?
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När behöver jag bli undersökt?
Förberedelser
Så går undersökningen till
Så mår du efteråt
När får jag svar?
Vad händer i kroppen?
Finns det risker med undersökningen?
Om du är gravid eller ammar
Om du har frågor
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.