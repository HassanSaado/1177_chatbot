Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Vaccinationer
Vaccination mot TBE
Vaccination mot TBE
TBE är en virussjukdom som sprids med fästingar. Viruset kan orsaka en inflammation i hjärnan eller hjärnhinnorna. Du bör vaccinera dig mot TBE om du ska vistas i områden där TBE-viruset finns.
I Sverige finnsTBEframför allt i södra och mellersta Sverige. Utomlands finns viruset i stora delar av Centraleuropa, i de baltiska länderna, i Ryssland och på Åland.
När ska jag vaccinera mig?
Du bör vaccinera dig mot TBE om du bor eller vistas mycket i ett riskområde. Barn kan bli vaccinerade mot TBE från ett års ålder.
Vaccinera dig i god tid innan fästingsäsongen
Säsongen för fästingar varar från tidigast mars till senast november, men de flesta blir smittade av TBE under sommaren. För att få ett tillräckligt skydd bör du vaccinera dig i god tid innan fästingsäsongen.
Du får ett vaccinationskort första gången du vaccinerar dig. Där framgår det när det är dags för din nästa dos.
Så går vaccinationen till
Kontakta en vaccinationsmottagning om du vill vaccinera dig mot TBE. En del vårdcentraler erbjuder också vaccin mot TBE.Här kan du söka efter vaccinationsmottagningar och vårdcentraler.
Barn upp till drygt ett år får oftast sprutan med vaccin på lårets framsida.
Äldre barn och vuxna får sprutan på utsidan av överarmen.
Så många doser behöver du
Du som inte har vaccinerat dig mot TBE förut börjar med tre eller fyra doser under det första året. Hur många doser du ska börja med beror på följande:
Om du är äldre eller yngre än femtio år.
Om du har nedsatt immunförsvar på grund av någon sjukdom eller behandling.
Du som är yngre än femtio år
Du får vanligtvis tre doser under det första året. För att få ett bra skydd rekommenderas att du vaccineras enligt följande schema:
Första dosen.
Andra dosen, en till tre månader efter första dosen.
Tredje dosen, fem till tolv månader efter andra dosen.
Fjärde dosen, tre år efter den tredje dosen.
Du rekommenderas därefter att ta en påfyllnadsdos vart femte år för att behålla skyddet mot TBE.
Det här schemat gäller även för barn som har fyllt ett år.
Du som har fyllt 50 år
Du får vanligtvis fyra doser det första året. Så här brukar vaccinationsschemat ut:
Första dosen.
Andra dosen, en månad efter första dosen.
Tredje dosen, två månader efter den andra dosen.
Fjärde dosen, fem till tolv månader efter den tredje dosen.
Femte dosen, tre år efter den fjärde dosen.
Du rekommenderas därefter att ta en påfyllnadsdos vart femte år för att behålla skyddet mot TBE.
Du som har nedsatt immunförsvar
Du som har en sjukdom som orsakar nedsatt immunförsvar kan behöva ta en extra dos. Du kan då behöva följa samma vaccinationsschema som personer som har fyllt femtio år, även om du är yngre.
Snabbschema
Ibland kan de tre första doserna ges med kortare tid mellan. Det kan till exempel vara om du inte annars hinner få ett bra skydd innan fästingsäsongen.
Du som inte har fått en extrados
Tidigare rekommenderades personer över femtio år att ta tre doser det första året. Nu rekommenderas fyra doser under det första året.
Du som är över femtio år och enbart fick tre doser vaccin under det första året kan behöva komplettera skyddet. Du kan prata med personalen på mottagningen där du vaccinerar dig för att få mer information och råd.
Om du har glömt att vaccinera dig
Hur du ska göra om du har glömt att ta en dos beror på din ålder.
Du som har glömt att ta en dos behöver inte börja om från början med vaccinationen, även om det har gått längre tid än rekommenderat. Du får en dos och följer därefter vaccinationsschemat som vanligt.
Det bör inte gå mer än fem till nio månader mellan dos två och tre, beroende på vaccin. Fråga om råd på mottagningen där du vaccinerar dig.
Graviditet och amning
Det har inte gjorts några tester av TBE-vaccin på personer som är gravida eller ammar. Däremot har vaccinet använts av många som är gravida eller ammar, och det finns ingenting som tyder på att vaccinet skulle skada barnet.
Läs mer här om vaccin mot TBE under graviditet.
Så mår jag efteråt
Du kan bli lite röd och svullen på stället där du fick sprutan. Det kan kännas lite ömt, men det brukar gå över snabbt. Barn kan få feber, framför allt efter första dosen.
En del personer kan få fler biverkningar, som till exempel:
huvudvärk
trötthet och en känsla av att vara sjuk
muskel- och ledvärk.
Besvären brukar gå över inom några dagar. Det är mycket ovanligt med allvarliga biverkningar.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När ska jag vaccinera mig?
Så går vaccinationen till
Graviditet och amning
Så mår jag efteråt
Påverka och delta i din vård
Mer på 1177.se
Allmänna reseråd
Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.
Att vara rädd för nålstick
Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.
Så fungerar vaccin
Vaccin är en stor anledning till att det sprids få allvarliga smittsamma sjukdomar och att så få barn dör i Sverige.  Här kan du läsa mer om hur vaccin fungerar och vad vaccin innehåller.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.