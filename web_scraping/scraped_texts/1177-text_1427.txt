Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Graviditetsbesvär och sjukdomar
Blödning under graviditet
Blödning under graviditet
Det är vanligt att få en blödning ur slidan, särskilt under första halvan av graviditeten. En blödning kan vara ett tecken på missfall, men ofta beror det på något annat. Sök vård genast om du blöder under andra halvan av graviditeten.
Hur bråttom det är att söka vård beror på hur mycket blod det kommer, hur länge du har varit gravid och hur du mår i övrigt. Ofta behöver du inte alls söka vård för mindre blödningar.
Du behöver oftast inte söka vård vid en mindre blödning
Du behöver oftast inte söka vård om något av följande stämmer in på dig:
Du har en mensliknande blödning innan gravidvecka 12.
Du har brunfärgade flytningar innan gravidvecka 22.
Du kan alltid kontakta en barnmorskemottagning om du känner dig osäker eller har frågor.
När och var ska jag söka vård?
Kontakta enbarnmorskemottagningeller engynekologisk mottagningom du är i första halvan av graviditeten och något av följande stämmer in på dig:
Du har haft flera mindre blödningar.
Du får en mindre blödning eller blodblandad flytning efter samlag.
Vänta tills det blir vardag, om det är helg. Många mottagningar kan du kontakta genom attlogga in.
Kontakta en barnmorskemottagning eller en gynekologisk mottagning om du får en blödning och är i gravidvecka 12 till 22. Om det är natt kan du vänta tills det blir morgon, om du mår bra i övrigt.
Om det är bråttom
Sök vård genast om något av följande stämmer in på dig, oavsett vilken gravidvecka du är i:
Du har en kraftig blödning. Det innebär att du blöder igenom en normal binda på en timme eller att det finns stora mängder blodklumpar i blödningen.
Du får en blödning och samtidigt har ont i ena sidan av magen.
Du får en blödning och har påverkat allmänt tillstånd. Det betyder att du känner dig sjuk eller annorlunda, till exempel att du känner dig mycket trött och matt.
Du får en blödning och är gravid i vecka 22+0 eller senare.
Innan gravidvecka 22 söker du vård på en akutmottagning eller en gynekologisk mottagning. Efter graviditetsvecka 22+0 söker du vård på en förlossningsavdelning.
Undersökningar
För att få veta orsaken till blödningen är det vanligt att läkaren eller barnmorskan gör engynekologisk undersökning. Det är också vanligt att kontrollera graviditeten med hjälp av enultraljudsundersökning. Ibland kontrollerar barnmorskan även barnets hjärtljud.
Du kan inte förebygga blödningar
Det finns inget du själv kan göra för att förebygga en blödning. Blödningar under graviditeten beror inte på till exempel tunga lyft, stress eller träning.
Du som har en föreliggande moderkaka kan behöva undvika samlag och tunga lyft under senare delen av graviditeten. Det är för att minska risken att moderkakan börjar blöda.
Vanligt att bli orolig
När det kommer en blödning under graviditeten är det vanligt med många olika känslor. Du kanske känner oro, förvirring, förhoppning, eller inget speciellt. Det är vanligt med frågor och funderingar. Oavsett hur du känner dig, så brukar det hjälpa att prata med andra om det som hänt.
Du kan alltid kontakta en barnmorska om du har frågor.
Orsaker till att det blöder
Det finns flera olika orsaker till att det kommer blod ur slidan. Det kan bero på något allvarligt men ofta beror det på något annat. Ibland hittar läkaren eller barnmorskan ingen orsak till blödningen och blödningen slutar av sig själv.
Tidigt i graviditeten kan det bero på att ägget fäster i livmodern. Blödningen kallas implantationsblödning. Den kan komma någon gång mellan graviditetsvecka två och tre.
Det kan ta några månader för kroppen att anpassa sig till graviditeten. Därför kan det ibland komma blod från livmoderslemhinnan under de första tre månaderna av graviditeten.
Livmodertappen börjar lättare blöda
Blödningen kan också komma från livmodertappen. Det finns mer blod än vanligt i livmodertappen under graviditeten. Det gör att livmodertappen lättare kan börja blöda. En sådan mindre blödning kan till exempel komma efter ett slidsamlag. Blödningen kan också bero på en polyp i livmodertappen.
Föreliggande moderkaka
Moderkakan kan täcka för kanalen som barnet ska komma ut genom om den sitter för långt ner i livmodern. Det kallas för föreliggande moderkaka. Föreliggande moderkaka kan göra så att det blöder från slidan.
Blödning kan vara tecken på missfall
En tidig blödning kan vara ett tecken på ett missfall. Oftast inträffar missfall före graviditetsvecka 12. Det är inte lika vanligt med missfall efter vecka 12.
Det är vanligt att få missfall men det kan kännas väldigt jobbigt. Läs mer i texten ommissfall.
Förlossningen kan starta med en blödning
Det kan komma en mindre blödning när förlossningen startar. Det kallas för initialblödning. Blödningen kommer från ytliga blodkärl i slemhinnan i livmodern eller i livmodertappen. Blodkärlen kan brista när livmodertappen öppnar sig.
Blödning kan bero på en infektion
Blödningar under graviditeten kan bero på en infektion i slidan eller livmodertappen. Oftast har man då också tidigare märkt av en missfärgad eller illaluktande flytning från slidan. Prata med en barnmorska om besvären inte går över.
Allvarliga orsaker till blödning under graviditet
En blödning under graviditeten kan bero på något allvarligt. Det kan till exempel varaför tidig avlossning av moderkakan,men den är ovanligt. Det kan göra mycket ont i magen. Du kan också fåsammandragningar.
Vid ettutomkvedshavandeskaphar det befruktade ägget fäst någonstans utanför livmodern, oftast i äggledaren. Det kan aldrig utvecklas till ett barn. Då brukar det göra mycket ont i magen. Ofta gör det ont långt nere i magen, på sidan av livmodern. Oftast kommer det en mindre blödning från slidan.
En blödning under graviditet kan också bero påcellförändringar i livmoderhalsen.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Du behöver oftast inte söka vård vid en mindre blödning
När och var ska jag söka vård?
Undersökningar
Du kan inte förebygga blödningar
Vanligt att bli orolig
Orsaker till att det blöder
Påverka och delta i din vård
Läs mer på 1177.se
Graviditeten vecka för vecka
Du kan gå direkt till den graviditetsvecka du vill läsa om genom att klicka på veckonumret i kalendern nedan. Du kan också räkna ut aktuell graviditetsvecka genom att fylla i datum för senaste mens och sedan klicka på "beräkna vecka". Du som redan har fått ett beräknat födelsedatum kan i stället ange det direkt.
Vanliga besvär när du är gravid
När du är gravid förändras kroppen. Du kan märka av förändringarna på olika sätt. Det är vanligt att du får något besvär.
Missfall
Missfall är när en graviditet avbryts av sig själv. Fostret stöts ut ur livmodern innan det har växt färdigt. Missfall är vanligt. De flesta missfall sker tidigt i graviditeten. Det betyder oftast inte att det är något fel på ens kropp. Ett missfall minskar inte möjligheten att bli gravid igen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.