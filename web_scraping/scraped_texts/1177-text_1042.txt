Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Avbruten graviditet
Missfall
Missfall
Missfall är när en graviditet avbryts av sig själv. Fostret stöts ut ur livmodern innan det har växt färdigt. Missfall är vanligt. De flesta missfall sker tidigt i graviditeten. Det betyder oftast inte att det är något fel på ens kropp. Ett missfall minskar inte möjligheten att bli gravid igen.
Ett missfall kan upplevas olika, både för dig som varit gravid och för dig som är närstående. Det kan kännas väldigt ledsamt eller vara en lättnad. Ingen reaktion är konstig eller fel.
Symtom
Ett missfall kan ge ett eller båda av följande symtom:
Det blöder från slidan. Ofta är blödningen kraftigare än en mens. Blödningen kan bland annat innehålla slem, tunn vätska och blodklumpar. Hur blödningen ser ut beror på hur långt in i graviditeten missfallet kommer.
Det gör ont i magen eller underlivet, ungefär som kraftig mensvärk.
Du kan blöda längre tid än när du har mens. Det är vanligt att blöda i en till två veckor, men en del blöder i upp till fyra veckor.
Ont i magen och blödningar under graviditeten behöver inte betyda missfall. Ofta beror symtomen på något annat.
När och var ska jag söka vård?
Ofta behöver du inte alls söka vård för mindre blödningar.
Hur bråttom det är att söka vård beror på hur mycket blod det kommer, hur länge du har varit gravid och hur du mår i övrigt.
I textenBlödning under graviditetfår du vägledning när du bör söka vård och inte.
Kontakta genast en förlossningsavdelning om du är gravid i vecka 22+0 eller senare. Sök då vård även om blödningen är liten.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Vid ett missfall kan du ofta leva på som vanligt. Du kan tasmärtstillande läkemedelom det behövs.Det är vanligt att vara ledsen och nedstämd. Då kan det vara bra att prata med någon.Oftast kan man bli gravid snabbt igen. Men om du inte vill det kan det vara bra att planera för preventivmedel.
Vanliga graviditetstest är känsliga. De kan påvisa graviditet även några veckor efter missfallet, trots att du inte längre är gravid. Det finns särskilda graviditetstest som du kan få från vården. Det särskilda testet är mer pålitligt och kan snabbare visa om du haft missfall.
Hur kan jag minska risken för missfall?
Oftast beror inte missfall på något som du själv kan påverka.
Men det här kan minska riskerna för missfall:
Undvikalkohol,rökningoch andra droger.
Var försiktig med vissa läkemedel. Läs bipacksedeln eller rådfråga läkare eller apotekspersonal.
Gå ner i vikt om du harfetma. Fetma ökar risken för missfall.
Ät extra folsyra. Folsyra är en sorts B-vitamin. Brist på folsyra kan orsaka missbildningar hos fostret. Det kan leda till ett tidigt missfall. Ibland får man inte i sig tillräckligt med folsyra genom maten. Därför rekommenderas extra folsyra till de som försöker bli gravida. Du kan fråga på ett apotek.
Undersökningar och utredningar
En del kan behöva bli undersökta vid ett missfall. Till exempel om du har långvarig eller mycket riklig blödning. En del kan också bli undersökta för att de är oroliga eller vill veta mer.
Då är det vanligt att läkaren gör ett vaginaltultraljud. Vid ett vaginalt ultraljud går det att se om där finns ett foster och om det lever.
Utredningar vid flera eller sena missfall
Du kan få göra en utredning om du har varit med om tre eller flera missfall i rad. Utredningen består av en gynekologisk undersökning samt blodprover. Blodproverna kan bland annat visa om immunsystemet och sköldkörteln fungerar som de ska.
Även vid sena missfall kan läkaren göra en utredning. Hen undersöker då om det finns en svaghet i livmoderhalsen.
Behandling
Det behövs oftast inte någon behandling vid tidiga missfall.
Kroppen kan behöva hjälp att avsluta missfallet om du blöder mycket eller länge.Ett missfall kan avslutas med läkemedel. Du kan vara hemma eller på sjukhus när du tar tabletterna. Det beror på hur långt i graviditeten du har kommit och hur du mår.
Missfallet kan också avslutas med en så kalladskrapningav livmodern.Vilken metod som passar bäst beror på hur du mår. Du kan också själv vara med och påverka.
Vad beror missfall på?
De flesta missfall sker före graviditetsvecka 12. Ofta vet man inte varför det blir missfall.
Det finns några saker som kan påverka att det blir missfall:
Kromosomavvikelser hos fostret.
Du är över 35 år när du blir gravid.
Du harfetma.
Du har missbildningar eller muskelknutor i livmodertappen eller livmodern.
Du har problem med din sköldkörtel.
Du får en infektion somröda hund,toxoplasmoseller listeria när du är gravid.
Du har varit gravid många gånger tidigare.
Kroniska sjukdomar kan påverka risken för missfall. Till exempel om du har diabetes eller SLE. Då kan det vara bra att prata med en läkare för att få råd om eventuell behandling. Prata med din läkare, helst redan innan du har blivit gravid.Troligtvis kan också spermier påverkas av till exempel ålder eller vissa sjukdomar.
Vad ökar inte risken?
Det kan kännas tryggt att veta vad som inte ökar risken för missfall. Missfall beror till exempel inte på något av följande:
Motion.
Samlag.
Bad.
Åka flygplan. En del flygbolag tillåter inte att gravida flyger när det är mindre än två månader till beräknad förlossning. Men det beror på att man inte vill ha några förlossningar ombord på planet.
Mer om missfall
Missfall är när en graviditet avbryts av sig själv och fostret stöts ut ur livmodern innan det har växt färdigt. Det blir inget barn av graviditeten.
Det finns olika typer av missfall.
Tidigt missfall
Missfall före graviditetsvecka 12 kallas för tidiga missfall. De är vanliga.
Sent missfall
Missfall efter vecka 12 är ovanligt. Sena missfall kan bero på en svaghet i livmoderhalsen. Efter vecka 22 räknas det inte som missfall längre utan som fosterdöd.
Fördröjt missfall
Det händer att graviditeten avslutas utan att man märker det direkt. Det kan dröja flera veckor innan du börjar blöda och upptäcker att det har blivit ett missfall. Det kallas för fördröjt missfall eller missed abortion. Det kan upptäckas vid enultraljudsundersökningeller genom att du så småningom får en blödning.
Upprepade missfall
Det kallas för upprepade missfall om du har haft tre missfall eller fler i rad.
Att bearbeta känslorna
Ett missfall kan vara smärtsamt för alla inblandade. Det hjälper att bearbeta sina känslor och ta dem på allvar. Oavsett hur du känner dig, så brukar det hjälpa att prata med andra om det som hänt. Det kan vara en närstående, en barnmorska eller en kurator.
Du kanske vill träffa en kurator eller en psykolog. Det kan du få hjälp med på en barnmorskemottagning, en gynekologisk mottagning eller en ungdomsmottagning om du är ung. Det gäller både dig som haft missfallet och dig som är närstående.
Komplikationer
Efter ett missfall kan du få en infektion i livmodern, men det är ovanligt. Vid en infektion får du ont, som mensvärk, feber och mer flytningar än vanligt. Då kan du behöva behandling med antibiotika.
Blödningarna efter missfallet ska minska för att till slut försvinna helt. Du bör söka vård om du istället blöder mer.
Bli gravid igen
Kroppen ställer vanligtvis om sig snabbt och det är möjligt att bli gravid redan ett par veckor efter ett missfall.
En del kan få behandling med ett band som förstärker livmoderhalsen. Bandet kallas cerklage. Det kan hjälpa om du har haft flera sena missfall eller om din livmoderhals är kort. Bandet sitter kvar under hela graviditeten och tas bort strax före förlossningen.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Hur kan jag minska risken för missfall?
Undersökningar och utredningar
Behandling
Vad beror missfall på?
Vad ökar inte risken?
Mer om missfall
Att bearbeta känslorna
Komplikationer
Bli gravid igen
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.