Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Förlossning
Att tänka på efter kejsarsnitt - svenska lättläst
Att tänka på efter kejsarsnitt
Efter ett kejsarsnitt är det vanligt att ha ont i såret. Det brukar gå över efter några veckor. Det kan vara svårt att röra sig. Ta det lugnt i början och lyft inget tyngre än ditt nyfödda barn.
Sök vård om du får mer ont.
Såret läker på några veckor
Det kan ta några veckor innan såret har läkt.
Läkaren syr oftast såret med tråd som försvinner av sig själv. Det brukar ske inom några veckor.
Vårdpersonalen sätter ett bandage på såret. De berättar hur du tar hand om såret.
Om du har ont
Använd smärtstillande läkemedel de första veckorna. Använd det också efter den tiden om du har ont.
Det kan göra mer ont i såret när du hostar, skrattar eller nyser. Det kan kännas bättre om du trycker med händerna eller en kudde mot såret.
Du får mindre känsel i huden vid såret. Det kan också kännas tjockt under ärret. Det kan vara så i upp till ett år efteråt.
Börja röra på dig direkt efteråt
Det är viktigt att du börjar röra dig. Det är bra för att läka så snabbt som möjligt och för att inte få besvär efteråt. Det gör inget om det gör lite ont i magen och vid såret.
Det kan vara svårt att röra sig som du är van vid. Personalen på sjukhuset berättar och visar hur du kan röra dig.
Det går bra att bära barnet
Lyft inte något tungt de första veckorna. Men det går bra att bära ditt nyfödda barn och att gå med barnvagn.
Här kan du läsa mer omhur du kan träna och röra dig. Det finns också en film med olika övningar.
När det kommer blod från slidan
De första veckorna efter kejsarsnittet kommer det blod från slidan. Det kallas avslag. Läshär om vad du ska tänka på då.
När och var ska jag söka vård?
Ibland kan man behöva behandling med läkemedel eller vård på sjukhus.
Sök vård om något av detta stämmer på dig:
Det svider när du kissar och du måste kissa ofta.
Du får mer ont i såret. Det kan bli rött, svullet eller varmt. Det kan också komma en gulaktig vätska eller lukta illa från såret.
Kontakta en barnmorskemottagning.Här kan du söka efter barnmorskemottagningar.
Den första veckan efter kejsarsnittet kan du kontakta sjukhuset där du födde barnet.
Ibland är det mer bråttom
Det kan vara mer bråttom att söka vård om något av detta stämmer på dig:
Du får feber.
Du får ont i nedre delen av magen. Det gör ont om du trycker på magen.
Du blir svullen, varm och öm i vaden.
Du får svårt att andas.
Det blöder mycket mer ur slidan eller det kommer stora klumpar med blod.
Du är väldigt trött och känner dig mycket sjuk.
Sök genast vård på en akutmottagning.
Du kan få en tolk
Du kan ha rätt tilltolkom du inte pratar svenska.
Ring och få råd på telefonnummer 1177
Ring telefonnummer 1177om du vill ha hjälpmed vad du ska göra. De som svarar är sjuksköterskor.De kan berätta för dig var du kan söka vård, om det behövs.
Sjuksköterskorna pratar svenska och engelska.Ibland går det att få hjälp på andra språk.
Ring 0046 771-11 77 00 om du har en telefon med ett utländskt nummer.
Gravid igen efter kejsarsnitt
Du kan behöva vänta ett år innan du försöker bli gravid igen. Då brukar såret ha läkt helt.
Det går ofta bra att göra kejsarsnitt igen.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Såret läker på några veckor
Börja röra på dig direkt efteråt
När det kommer blod från slidan
När och var ska jag söka vård?
Gravid igen efter kejsarsnitt
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.