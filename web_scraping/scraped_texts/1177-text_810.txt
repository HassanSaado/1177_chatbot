Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hormoner
Sköldkörteln
Sköldkörtelinflammation
Sköldkörtelinflammation – Tyreoidit
Sköldkörteln är en körtel som sitter på framsidan av luftstrupen. Den bildar hormoner som påverkar kroppen på olika sätt. Hormonerna bildas inte som de ska om du får en inflammation i sköldkörteln. Då kan du få många olika symtom. En inflammation i sköldkörteln brukar gå över inom sex månader.
Sköldkörtelinflammation kan bero på olika saker. Oftast orsakas inflammationen av ett virus eller av att immunförsvaret reagerar mot sköldkörteln.
Den här artikeln handlar om tillfällig sköldkörtelinflammation. Du kan också få kronisk sköldkörtelinflammation som finns kvar hela livet. Läs mer om det i texten omHypotyreos.
Symtom
Du kan få symtom från själva inflammationen, och symtom som beror på att sköldkörteln släpper ut antingen för mycket eller för lite hormon.
Symtom från inflammationen
Du kan få ett eller flera av följande symtom från en inflammation i sköldkörteln:
Du får ont i sköldkörteln. Det kan kännas som att du har ont i halsen eller att det strålar upp mot öronen eller käkarna.
Sköldkörteln kan ändra form, den kan både bli större och fastare. En förstorad sköldkörtel kallas förstruma.
Du får feber.
Du känner dig allmänt sjuk.
Symtomen kommer bara om inflammationen beror på virus eller bakterier. Du får inga av dessa symtom om det är immunförsvaret som reagerar mot sköldkörteln, så kalladtyst sköldkörtelinflammation.
Symtom som beror på höga halter av hormon
Det är vanligt att få högre halter av sköldkörtelhormon i början av en inflammation. Det gäller oavsett vad inflammationen beror på. Mer sköldkörtelhormon i kroppen gör att du kan få ett eller flera besvär som ibland kan bli kraftiga. Här är några exempel på besvär du kan få:
Du svettas och känner dig varm.
Du sover dåligt och är ofta mycket trött.
Du får hjärtklappning och hög puls.
Du blir irriterad och kan känna dig orolig.
Du kan också få andra besvär av för höga halter hormon. Läs mer i textenHypertyreos – ökad produktion av sköldkörtelhormon.
Symtom som beror på låga halter av hormon
Efter ungefär en till två månader sjunker halterna av sköldkörtelhormon så att de blir lägre än vanligt. När kroppen inte får tillräckligt med sköldkörtelhormon är det vanligt att få ett eller flera av följande besvär:
Du blir trött.
Du känner dig kraftlös.
Du fryser lätt.
Du får förstoppning.
Att ha för låga halter av sköldkörtelhormon kallas för hypotyreos. Läs mer omhypotyreos och vilka fler symtom sjukdomen kan ge.
När och var ska jag söka vård?
Kontaktaen vårdcentralom du tror att du har sköldkörtelinflammation. Många mottagningar kan du kontakta genom attlogga in.
Kontaktaen vårdcentralelleren jouröppen mottagningså snart det går om du har hög feber och mycket ont i sköldkörteln. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Om det blir bråttom
Kontakta genasten vårdcentralelleren jouröppen mottagningom du har svårt att andas. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
Du får berätta om dina symtom när du kommer till läkaren. Läkaren gör sedan enkroppsundersökningoch känner på sköldkörteln.
Du fårlämna blodprov. Blodprovet undersöks för att se om du har en inflammation. Halterna av sköldkörtelhormon ochTSH mäts också i blodprovet. TSH är det hormon som styr sköldkörtelns produktion av hormoner. Du kan behöva lämna blodprov flera gånger för att se hur hormonhalterna ändras.
Fler undersökningar
Du kan behöva undersökas mer beroende på vad blodproven visar. Du kan fortsätta undersökas av läkaren på vårdcentralen, eller hos en endokrinolog. Det är en läkare som är specialist på hormonsjukdomar.
Du får enremisstill den eller de undersökningar som ska göras. Provsvaren får du från den läkare som skickade remisserna.
Nålsbiopsi och undersökning med ultraljud
Läkaren kan vilja att celler från sköldkörteln ska undersökas i mikroskop. Det kan till exempel vara om du har en förstorad sköldkörtel eller om läkaren misstänker att du kan ha ensubakut sköldkörtelinflammation. Då behövs ett cellprov, en så kallad biopsi.
Provtagningen görs på sjukhus och en läkare tar provet med hjälp av en tunn nål. De flesta tycker att det känns ungefär som att lämnablodprov. Provet tas i samband med att läkaren undersöker sköldkörteln medultraljud.
Med hjälp av cellprovet kan läkaren få veta om sköldkörteln är inflammerad, eller om det finns någon annan orsak till att den är förstorad. Ultraljudsundersökningen kan visa om du har en eller flera knölar i sköldkörteln.
Skintigrafi
Skintigrafi är en undersökning som visar hur sköldkörteln ser ut, hur den fungerar och hur hormonerna släpps ut i blodet. Undersökningen kan visa varför du har för mycket sköldkörtelhormon i blodet.
Vid skintigrafi får du en oskadlig dos av ett radioaktivt läkemedel. Du får detdirekt i blodet genom en venkateter. Sköldkörteln tar sedan upp det radioaktiva läkemedlet och efter ungefär 15 minuter går det att mäta strålningen från sköldkörteln. Resultaten från mätningen omvandlas till bilder som läkaren analyserar.
Det radioaktiva läkemedlet försvinner ur kroppen efter ungefär ett dygn.
Du som är gravid eller ammar
Berätta för läkaren som skriver remissen om du planerar att bli gravid eller om du är gravid. Då ska du inte undersökas med skintigrafi.
Berätta också om du ammar. Om du behöver undersökas med skintigrafi så talar läkaren om hur du ska göra med amningen.
Behandling
Vilken behandling du får beror på dina symtom från inflammationen. Har du lindriga symtom kan det räcka med att du får smärtstillande läkemedel. Har du mer symtom kan du behöva ta kortison.
Du kan också behöva läkemedel för att lindra besvär som beror på för mycket eller för lite sköldkörtelhormon.
Kortison dämpar inflammationen
Kortison kan användas för att dämpa inflammationen. Med kortison blir du bättre efter ett par dagar, men du behöver oftast fortsätta ta kortison i några månader. Det är för att du inte ska få tillbaka inflammationen.
Du får börja med en dos som sedan minskas allt eftersom. Det är viktigt att du minskar dosen lite i taget, och inte avslutar behandlingen tvärt.
Du behöver regelbundet lämna blodprov och ha kontakt med läkaren medan behandlingen pågår.
Dina hormoner och ditt immunförsvar kan påverkas om du använder kortison en längre tid. Därför är det viktigt att du berättar att du behandlas eller har behandlats med kortison om du söker vård.
Läs mer ombehandling med kortison.
Läkemedel för att behandla höga eller låga halter av hormon
Du kan få hjärtklappning av höga halter sköldkörtelhormon. Hjärtklappningen kan behandlas med så kallade betablockerare. När hormonbalansen är bra igen behöver du inte använda betablockerare längre.
Läs mer ombetablockerare som behandling vid höga halter av sköldkörtelhormon.
Du kan också behöva läkemedel om du har för lite sköldkörtelhormon. Läkemedlet ersätter den minskade tillverkningen. Många mår som vanligt trots att de har lägre halter av sköldkörtelhormon, och behöver då inte någon behandling. I de flesta fall blir hormonnivån som vanligt igen inom några månader.
Läs mer omläkemedel vid låga halter av sköldkörtelhormon.
Hur påverkas livet av sköldkörtelinflammation?
Att ha för höga eller för låga halter av sköldkörtelhormon kan göra att du blir mycket trött. Det är därför vanligt att blisjukskrivenmellan en och två månader, om du arbetar.
Febern och sjukdomskänslan går oftast över efter några dagar med läkemedel mot inflammation. Du kan känna av att hormonerna ligger kvar på en hög nivå under en till två månader, men det är vanligt att må bättre allt eftersom.
De flesta blir bra inom sex månader. Oftast börjar sköldkörteln fungera som vanligt igen, men hos en del fortsätter sköldkörteln att ha en låg tillverkning av hormon. Då kan du behöva använda läkemedel med sköldkörtelhormon, ibland resten av livet. De allra flesta mår bra med behandlingen.
Läs mer omhypotyreos – brist på sköldkörtelhormon.
Vad händer i kroppen?
Sköldkörteln bildar de två hormonerna tyroxin och trijodotyronin, så kallade T4 och T3. De påverkar nästan alla kroppens funktioner. Den viktigaste funktionen är att styra ämnesomsättningen, det vill säga hur kroppen omvandlar näring till energi.
Sköldkörteln styrs av hypofysen, en lite körtel under hjärnan. Hypofysen bildar hormonet TSH som gör att sköldkörteln i sin tur tillverkar T4 och T3. TSH är en förkortning av tyroideastimulerande hormon.
Sköldkörteln kallas också för tyreoidea.
Läs mer om hormoner och körtlar iSå fungerar hormonsystemet.
Halten hormon ökar i början av inflammationen
Sköldkörteln lagrar vanligtvis en liten mängd hormon. Den mängden läcker ut i blodet vid en inflammation. Det är därför halten hormon ökar i början av inflammationen.
Att få för höga halter av sköldkörtelhormon kallas för tyreotoxikos.
Sköldkörtelns tillverkning minskar
När sköldkörtelns lager med hormon är slut börjar mängden hormon i kroppen att minska. Det brukar ske efter ungefär en till två månader. Inflammationen gör också att sköldkörteln inte kan bilda lika mycket hormon som tidigare.
Låga nivåer av sköldkörtelhormon gör att kroppens ämnesomsättning går långsammare och att organen och cellerna jobbar långsammare.
Vad beror det på?
Sköldkörtelinflammation kallas även tyreoidit och kan bero på olika saker. Inflammation i sköldkörteln delas därför in i olika typer, som beskrivs nedan.
Subakut sköldkörtelinflammation–subakut tyreoidit
Subakut sköldkörtelinflammation orsakas av virus. En del som får subakut sköldkörtelinflammation har haft en virusinfektion ungefär en månad innan de får sköldkörtelinflammation.
Akut sköldkörtelinflammation–akut tyreoidit
Akut sköldkörtelinflammation beror på bakterier. Denna typ är mycket ovanlig, men kan bli allvarlig. Den heter akut eftersom du blir sjuk snabbt. Du behöver då vård på sjukhus eftersom du kan få mycket svårt att andas.
Tyst sköldkörtelinflammation–tyst tyreoidit
Tyst sköldkörtelinflammation beror på att immunsystemet reagerar mot din sköldkörtel. Det kallas också för autoimmun sköldkörtelinflammation.
Vid tyst sköldkörtelinflammation har du inga symtom på en inflammation, utan bara symtom som beror på den ändrade hormonhalten. Det heter tyst sköldkörtelinflammation eftersom du inte får ont och feber, till skillnad från subakut och akut sköldkörtelinflammation.
Det är vanligt att få denna typ av sköldkörtelinflammation efter att ha varit gravid. En del läkemedel som används vid cancer ochsjukdomen MSkan också göra att du får tyst sköldkörtelinflammation.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävsremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöverdu förstå informationen som du fårav vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård och behandling.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Mer på andra webbplatser
Sköldkörtelförbundet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Behandling
Hur påverkas livet av sköldkörtelinflammation?
Vad händer i kroppen?
Vad beror det på?
Påverka och delta i din vård
Aktuella artiklar
Hypotyreos – brist på sköldkörtelhormon
Hypotyreos är en vanlig sjukdom som uppstår när sköldkörteln tillverkar för lite av vissa hormoner. Du kan då bli trött, frusen och känna dig nedstämd.
Hypertyreos – ökad produktion av sköldkörtelhormon
Vid hypertyreos  ökar ämnesomsättningen. Det kan göra att du blir svettig, får hjärtklappning och minskar i vikt. Du kan också bli orolig och nedstämd. Det finns behandling som hjälper.
Struma – förstorad sköldkörtel
Struma är när sköldkörteln som sitter framtill på halsen blir större. Ofta behövs ingen behandling, men ibland påverkas produktionen av sköldkörtelhormon. Om du får besvär finns det behandling som hjälper.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.