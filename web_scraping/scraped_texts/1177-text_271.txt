Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Vaccinationsprogrammet för barn - tigrinska
መደብ ክታበት ንቈልዑ
ኵሎም ኣብ ሽወደን ዝቕመጡ ቈልዑ ጸረ ዓሰርተ ክልተ ሕማማት ክታበት ክወስዱ ዕድል ይወሃቦም። እዚ፡ እቲ ቈልዓ ብኸቢድ ንኸይሓምም ንምክልኻል እዩ። እቶም ክታበታት ካብ ክፍሊት ብናጻ እዮም ዝወሃቡ።
Läs texten på svenskahär.
ቈልዑ ጸረ ኣየኖት ሕማማት እዮም ዝኽተቡ?
ኵሎም ኣብ ሽወደን ዝቕመጡ ቈልዑ ጸረ እዞም ዝስዕቡ ሕማማት ክታበት ይቕረበሎም፦
ዲፍተሪያ
ትኽትኽታ
ተታኑስ
ፖልዮ
ሀሞፊልስ ኢንፍሉወንሳ ዓይነት በ
ነውሞኮኩስ
ንፍዮ
ጽግዕ
ሩበላ
ሮታ ቫይረስ
ወይቦ ዓይነት በ
ሆፐቨ - ሰብኣዊ ፓፒሎማ ቫይረስ።
መብዛሕትኡ ግዜ ነቲ ቈልዓ ብሓንቲ መርፍእ ሓያሎ ክታበታት ይወሃቦ።
ክታበት ካብ ከበድቲ ሕማማት ይከላኸል
ክታበት ቈልዑ በዞም ኣብ ላዕሊ ዝተጠቕሱ ሕማማት ብኸቢድ ንኸይሓሙ ይከላኸለሎም።
ከም’ውን እቲ ክታበት እቲ ሕማማት ንኸይላባዕ ይከላኸል።.
ክታበት ዘተኣማምን መድሃኒት እዩ
ውላድካ ክኽተብ ምግባር ብወለንታ እዩ።
ኣገልግሎት ክንክን ሕማም ኵሉ ሰብ ክኽተብ ይመኽሩ።
ክታበት ዘተኣማምን መድሃኒት እዩ።
ቈልዓ መዓስ እዩ ዝኽተብ?
ቈልዑ ኣብ እዋን ዕብየቶም ሓያሎ ግዜ ይኽተቡ።
ናይ መጀመርታ ክታበት እቲ ህጻን ዕድሚኡ ሽዱሽተ ወርሒ ከሎ ይወሃቦ።
ካብ ካልኦት ሃገራት ናብ ሽወደን ዝገዓዙ ቈልዑ
ቈልዑ ኣየኖይ ክታበታት ከም ዝወሃቦም ካብ ሃገር ናብ ሃገር ይፈላለ እዩ።
ካብ ሽወደን ወጻኢ ኣብ ካልኦት ሃገራት ዝተወልዱ ቈልዑ ዝያዳ ክታበት ክወስዱ ከድልዮም ይኽእል እዩ።
ንናይ ውላድካ ክታበታት ዝምልከት ሕቶታት ምስ ዝህልወካ፡ ምስ ሓደ ካብዞም ዝስዕቡ ክትራኸብ ትኽእል ኢኻ፦
ማእከል ክንክን ጥዕና ቈልዑ፡ BVC
ጥዕና ተምሃሮ ኣብ ቤት ትምህርቲ (elevhälsan)
ሓደ ማእከል ክንክን ጥዕና (vårdcentral)
ነቲ ቈልዓ ከመይ ገይረ ክቐራርቦ እኽእል?
ቅድሚ ክታበት እቲ ቈልዓ እኹል ዕረፍትን መግብን ዝረኸበ ክኸውን ጽቡቕ እዩ።
ይኹን’ምበር ጸረ ሮታ ቫይረስ ዝኽተብ ቈልዓ ኣቐዲሙ ክበልዕ የብሉን።
እቲ ቈልዓ ምስ ዝጭነቕ
ገሊም ቈልዑ መርፍእ ምውጋእ ከፍርሖም ወይ ከሕምም እዩ ኢሎም ክፈርሑ ይኽእሉ እዮም።
ነቲ ቈልዓ እቲ መሰርሕ ክታበት ቅልጡፍ ከም ዝኾነ ንገሮ። ቁሩብ ከም ዘሕምም ግን ቀልጢፉ ከም ዝሓልፍ እውን ንገሮ።
እቲ ቈልዓ እንተ ሓሚሙ
እቲ ቈልዓ ክኽተብ ቆጸራ ተታሒዝዎ ነይሩ ግን ምስ ዝሓምም፡ ምስ ማእከል ክንክን ጥዕና ቈልዑ BVC ወይ ጥዕና ተምሃሮ ኣብ ቤት ትምህርቲ ርክብ ግበሩ። ሓድሽ ቆጸራ ምሓዝ ከድልየኩም ይኽእል እዩ።
ክታበት ብኸመይ እዩ ዝወሃብ?
ክሳብ ደቂ ሓሙሽተ ዓመት ዝዕድሚኦም ቈልዑ ኣብ BVC ይኽተቡ።
ትምህርቲ ዝጀመሩ ቈልዑ ኣብ ጥዕና ተምሃሮ ኣብ ቤት ትምህርቲ ይኽተቡ።
እቲ ቈልዓ መርፍእ ይውጋእ
ትሕቲ ሓደ ዓመት ዝኾኑ ቈልዑ መብዛሕት ግዜ ኣብ ሰለፎም መርፍእ ይውግኡ።
ልዕሊ ሓደ ዓመት ዝዕድሚኦም ቈልዑ ኣብ ላዕለዋይ ክፋል ቅልጽሞም ነቲ መርፍእ ይውግእዎ።
ጸረ ሮታ ቫይረስ ክታበት ነቲ ቈልዓ ኣብ ኣፉ ይወሃቦ
ክታበት ጸረ ሮታ ቫይረስ ብነጠብጣብ ዓይነት ይወሃብ።
እቲ ክታበት ነቲ ቈልዓ ኣብ ኣፉ ይወሃቦ።
እቲ ፈሳሲ ሙቁር ጣዕሚ ኣለዎ።
ድሕሪኡ እቲ ቈልዓ ከመይ ይስምዖ?
ኣብቲ እቲ ቈልዓ መርፍእ ዝተወግኣሉ ቦታ ቁሩብ ቃንዛ ክገብረሉ ይኽእል እዩ።
ድሕሪ ምኽታብ እቲ ቈልዓ ቁሩብ ሕማም ክስምዖ ልሙድ እዩ። እቲ ቈልዓ ንኣብነት ረስኒ ክገብረሉ ይኽእል እዩ። መብዛሕትኡ ግዜ ቀልጢፉ ይሓድግ እዩ።
እቲ ቈልዓ ድሕሪ ናይ ሮታ ቫይረስ ክታበት ምውሳዱ ዕግርግር ክብሎን ከብዱ ከሕምሞን ይኽእል እዩ።
መዓስን ናበየናይ ሕክምናን እየ ክኸይድ ዘለኒ?
መብዛሕትም ዝተኸተቡ ቈልዑ ምስ ሕክምና ርክብ ምግባር ኣየድልዮምን እዩ።
ሕቶታት ምስ ዝህልወካ ወይ ምስ ትሻቐል ምስቲ እቲ ቈልዓ ዝተኸተበሉ ክሊኒክ ርክብ ግበር።
ብዛዕባ እንታይ ክትገብር ከም ዘለካሓገዝ ምስ ዘድልየካናብ ቍጽሪ ተሌፎን 1177 ደውል። እተን ዝምልሳልካ ኣለይቲ ሕሙማት እየን። ንሰን ሽወደንኛን እንግሊዝኛን ይዛረባ እየን። ሓደ ሓደ ግዜ ብኻልኦት ቋንቋታት ሓገዝ ምርካብ ይከኣል እዩ። ብናይ ወጻኢ ሃገር ቍጽሪ ተለፎን ምስ እትድውል፡ ናብ 0046 771-11 77 00 ደውል።
ህጹጽ ምስ ዝኸውን
እቲ ቈልዓ ኣብ ከብዱ ብርቱዕ ቃንዛ እንተ ገይርሉ ብቕልጡፍ ምስ ሕክምና ርክብ ግበር። ምስ ሓደ ካብዞም ዝስዕቡ ክሊኒካት ርክብ ግበር፦
ሓደ ማእከል ክንክን ጥዕና
ሓደ ተርኛ ክፉት ዝኾነ ክሊኒክ።
ዕጹው ምስ ዝኸውን፡ ንሕክምና ናብ ሓደ ክፍሊ ህጹጹ ረድኤት ኪድ።እቲ ቈልዓ ኣካላቱ ምሉእ ብምሉእ ምስ ዝደክም ቀልጢፍካ ናብ 112 ደውል።
Share article
Share on facebook
Share on twitter
Share with a friend
Print page
Page Navigation
ቈልዑ ጸረ ኣየኖት ሕማማት እዮም ዝኽተቡ?
ክታበት ካብ ከበድቲ ሕማማት ይከላኸል
ቈልዓ መዓስ እዩ ዝኽተብ?
ካብ ካልኦት ሃገራት ናብ ሽወደን ዝገዓዙ ቈልዑ
ነቲ ቈልዓ ከመይ ገይረ ክቐራርቦ እኽእል?
ክታበት ብኸመይ እዩ ዝወሃብ?
ድሕሪኡ እቲ ቈልዓ ከመይ ይስምዖ?
መዓስን ናበየናይ ሕክምናን እየ ክኸይድ ዘለኒ?
ዝያዳ ትሕዝቶ ብትግርኛ
ትግርኛ
ኣብዚ እቲ ብትግርኛ ኣብ 1177.se ዘሎ ትሕዝቶታት ክትርእዮ ትኽእል ኢኻ። ንዓኻ ዝምልከቱ ኣየኖት ከም ዝኾኑ ንምርኣይ ኣብ ላዕሊ ኣብዚ ገጽ ዞባ ምረጽ።
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.