Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mun och tänder
Mun, läppar och tunga
Ont i munnen hos barn
Ont i munnen hos barn
Om ett litet barn inte vill äta eller dricka kan det bero på att det gör ont i munnen. Då kan barnet dregla mer än vanligt. Det kan till exempel bero på att de första tänderna kommer eller att det finns sår eller blåsor i munnen. Besvären går oftast över av sig själv utan behandling.
Symtom
Att det gör ont i munnen kan visa sig genom att barnet inte vill äta och dreglar mer än vanligt. Ofta kan barnet också hafeber.
Barn som är två år eller äldre kan ofta själva berätta att de har ont i munnen.
När och var ska jag söka vård?
Sök vård påBVC, envårdcentraleller tandläkarmottagning om barnet har stora besvär i munnen eller svårt att dricka på grund av att det gör ont i munnen.
Ring telefonnummer 1177 om du vill hasjukvårdsrådgivning. Då får du hjälp att bedöma symtom och råd om vad du kan göra själv.
Vad beror det på?
Det kan bero på olika saker om barnet har ont i munnen.
Tandsprickning
En orsak till att det gör ont i munnen kan vara attde första tändernakommer. Det kallas också tandsprickning.
Medfödd skada på tandens yta
När barnet får sina förstapermanenta tänderkan det ibland finnas fläckar på tandens yta som gör ont. Tandens yta kallas också för emalj. Den är då svagare än den ska vara. Den kan också saknas helt på vissa ställen. Då kan detila i tändernasom betyder att det gör ont i tänderna. Det kan till exempel vara när barnet äter eller dricker något kallt.
Hål tänderna – karies
Barnet kan få ont avhål i tänderna. Det kallas också karies. Det gör framför allt ont om hen tuggar på något som är sött eller kallt. Till sist kan det göra mycket ont och området runt tanden svullnar.
Tandskador
Barnet kanskada en tand i en olycka. Hen kan också bita sönder en tand. Då blir den känslig för varmt och kallt och barnet kan få ont.
Torsk
Barn som ammas eller dricker ur flaska kan få en svampinfektion som kallastorsk. Då bildas det en vitaktig beläggning på tungan, insidan av kinderna och i gommen.
Ibland blir slemhinnan i munnen röd vid en svampinfektion. Ofta gör det också ont i munnen.
Höstblåsor
Blåsor och sår i munnen sitter oftast på kindernas insida, tungan och tandköttet. Slemhinnan blir svullen, röd och blöder lätt. Orsaken kan varahöstblåsor, som beror på virus. Det är vanligast hos barn upp till tio års ålder.
Herpes
Blåsor i munnen och runt munnen kan bero på enherpesinfektionom barnet samtidigt har en förkylning.
Viruset stannar i kroppen även efter att besvären har försvunnit. En del barn kan få det flera gånger.
Afte
Små gråvita munsår med en rodnad runt sig kan varaafte. Ofta sitter såren på läpparnas insida.
Vattkoppor
Ibland kanvattkopporgöra att barnet får ont i munnen.
Vad kan jag göra själv för att hjälpa barnet?
När de första tänderna kommer kan det kännas skönt för barnet att bita på en bitring. Lägg den gärna en stund i kylskåpet först, eftersom kyla lindrar smärtan.
När barnet har blåsor och sår i munnen kan det vara svårt att äta och dricka. Det är viktigast att barnet kan få i sig dryck. Du kan försöka med någon kall dryck som barnet tycker om. Glass eller yoghurt kan också vara bra.
Receptfria läkemedel
För att det ska gå lättare för barnet att dricka eller äta kan du gereceptfria läkemedel mot tillfällig smärta.
Läs om attge läkemedel till barn.
Ring 1177 eller din vårdcentral innan du ger något läkemedel till barn som är yngre än sex månader.
Detta gäller för barn:
Barn från 3 månader kan få läkemedel som innehåller paracetamol.
Barn från 6 månader kan få läkemedel som innehåller ibuprofen.
Läkemedlen finns i flera olika former som passar för barn, till exempel tabletter som smälter i munnen och i flytande form. Fråga på ett apotek vad som passar för ditt barn.
Följ noga anvisningarna på förpackningen och kombinera inte olika läkemedel. Här kan du läsa om attkombinera paracetamol och ibuprofen.
Du kan läsa mer om ett läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Undvik att ge vissa läkemedel vid feber
Barn och ungdomar under 18 år bör inte använda läkemedel med acetylsalicylsyra mot feber utan att först prata med en läkare. Läs mer i textenReceptfria läkemedel mot tillfällig smärta.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad beror det på?
Vad kan jag göra själv för att hjälpa barnet?
Aktuella artiklar
Tändernas utveckling
Barnets tänder börjar komma vid sex till åtta månaders ålder. Mellan fem och sju års ålder tappar barnet sina mjölktänder och de permanenta tänderna kommer fram.
Hål i mjölktänderna – karies hos barn
Karies är en sjukdom som orsakar hål i tänderna. Det går att minska risken för karies genom att borsta barnets tänder regelbundet och undvika att ge söta mellanmål.
Hål i tänderna – karies
Karies är en sjukdom som orsakar hål i tänderna. Du kan minska risken för karies genom att borsta tänderna varje dag.
Ilningar i tänderna
Ilningar i tänderna kan till exempel bero på känsliga tandhalsar, sprickor eller hål i tänderna.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.