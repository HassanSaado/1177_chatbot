Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Fysisk aktivitet och träning
Att hålla sig i form som senior
Att hålla sig i form som senior
De flesta vill må bra och kunna vara aktiva även som äldre. Det är bra om du regelbundet tränar muskelstyrka, kondition och balans. Då kan du få styrka och uthållighet för de aktiviteter du planerar eller drömmer om.
Den här texten riktar sig till dig som är äldre och som vill vara fysiskt aktiv för att behålla din styrka och rörlighet eller för att må bättre. Vi åldras alla på olika sätt och därför är det svårt att ange en exakt ålder för när du räknas som äldre. En ungefärlig ålder för vilka denna text riktar sig till är 70 år och äldre.
Varje steg har betydelse för din hälsa
All form av rörelse kan påverka din hälsa positivt. Varje steg och varje extra rörelse har betydelse. Dina muskler och leder blir stelare när du blir äldre. Du som tränar och rör på dig kan behålla mer styrka, rörlighet, smidighet och balans.
Var fysiskt aktiv i vardagen
De flesta mår bättre både fysiskt och psykiskt av att träna och röra sig lite extra i vardagen. Det finns många tillfällen att vara fysiskt aktiv. Du kan till exempel gå en promenad, hänga tvätt eller städa.
Skapa nya vanor där fysisk aktivitet ingår
Försök att skapa dig en ny vana som du tror att du kan trivas med. Det kan vara att gå uppför i trappor i stället för att ta hissen, eller att ta en kort promenad innan frukost. Du kan också utföra enkla träningspass några gånger i veckan. Du som har svårt att sitta eller stå kanträna när du ligger. Då kan du till exempel träna genom att lyfta, böja och sträcka olika kroppsdelar.
Boka in tid och plats för din träning
När du skapar dig en vana kan det vara bra att bestämma tid och plats för när du tränar eller är fysiskt aktiv. Till exempel tre gånger i veckan före frukost i minst 10 minuter. Ett tips är att spela din favoritmusik medan du tränar. Två eller tre låtar brukar vara lagom för träning i tio minuter.
Det är aldrig för sent att börja träna
Det spelar ingen roll om du är 80 år eller 30 år när du börjar träna. Det är aldrig för sent att börja. Du som är i 80-årsåldern kan öka din kondition och muskelstyrka med mellan 50 procent och drygt 100 procent. Det finns ingen åldersgrupp som har så god nytta av att styrketräna som åldersgruppen 70 år och äldre.
Styrka
Du som är äldre behöver styrketräna två till tre gånger i veckan. Övningar för att stärka musklerna bör vara minst 10 minuter per tillfälle. Alla stora muskler bör tränas. Till de stora musklerna räknas musklerna i benen, armarna, magen och ryggen. Lårmusklerna är de första muskler som förlorar styrka. Men redan efter två månaders träning kan du få tillbaka styrkan.
Tänk på att vila och återhämtning också är viktigt för musklerna.
Enkelt att träna hemma
Du kan träna hemma och använda kroppen som vikt. Enkla träningsredskap kan vara gummiband eller hantlar som väger 1 – 3 kg. Det går till exempel att köpa på apoteket.
Ett lämpligt styrketräningspass kan ta mellan 10 och 30 minuter. Ett sådant pass varje vecka är bra, men fler pass är bättre.
Så här gör du för att träna styrkan i musklerna
Här är några exempel på hur du kan träna muskelstyrkan i olika delar av kroppen.
Sätt dig på en stol.
Res dig från stolen utan att hålla i dig.
Stanna till i rörelsen med lätt böjda knän för att öka belastningen i låren.
Öka hellre belastningen än att du ökar antal gånger du upprepar rörelsen. För att öka belastningen kan du sträcka upp armarna i luften innan du börjar resa dig upp. Du kan också ha en hantel eller en annan tyngd i vardera handen.
Stå vid ett bord och håll i dig.
Lyft ena benet.
Böj långsamt det ben som du står på. Böj inte för långt, bara så att du känner att du orkar upp igen.
Räta upp dig till stående försiktigt och kontrollerat.
Håll magmusklerna spända hela tiden när du gör övningen.
Du som är äldre eller har höftproblem eller knäproblem kan börja med att böja båda benen, så att du niger. Stå vid ett bord eller ställ en stol bakom dig så känns det säkrare.
Du kan också träna sittande: Sitt på en stol, håll i sitsen med båda händerna. Lyft upp ett ben i taget i ett lugnt och kontrollerat tempo. Tänk på att hålla magmusklerna spända.
Ställ dig ungefär en halv meter från en vägg. Håll armarna utsträckta mot väggen.
Gör armhävningar mot väggen. Luta dig långsamt in mot väggen och försök att hålla armbågarna under händerna. Tryck ifrån lugnt och kontrollerat.
Tänk på att hela tiden hålla magmusklerna spända när du gör övningen.
Kondition
Konditionsträning är viktigt för äldre. Framförallt är det bra för hjärtat, blodkärlen och lungorna. Träningen kan också påverka hjärnan på flera positiva sätt. Du kan uppleva att du är nöjdare och piggare när du tränar konditionen. Det beror på att endorfiner frigörs i hjärnan. Endorfiner är hormoner som ibland kallas kroppens eget morfin. Du kan också uppleva att du har mindre ont, känner mindre stress och får bättre sömn.
Rör dig varje dag så att du blir varm och ökar din andning
Börja med att vara fysiskt aktiv och röra på dig i 30 minuter varje dag. Du kan dela upp tiden i tre pass på tio minuter vardera under dagen om det passar bättre. Rör dig på ett sätt som gör att du blir varm och ökar din puls och din andning. Det kallas för måttlig intensitet.
Hur mycket man behöver röra sig för att uppnå måttlig intensitet är olika för olika personer. Ibland kan en långsam promenad vara tillräckligt. Du som är vältränad kanske behöver gå raskt eller jogga för att det ska kännas måttligt ansträngande.
Gå en rask promenad
Du förbättrar din kondition om du går en rask promenad på 30 minuter varje dag. Du ska bli lite andfådd. Det ger extra träning att gå med stavar. Andra exempel på träning som ger bra effekt är att dansa, simma, åka skidor eller cykla.
Balans
Ju äldre du blir, desto viktigare är det att träna balansen. God balans i kombination med muskelstyrka är ett bra skydd motfallolyckor.
Det bästa sättet att träna balans är att träna muskelstyrkan i låren. Träna gärna med din egen favoritmusik.
Balansövning:
Stå på ett ben. Dra samtidigt upp ditt andra knä mot midjan. Gör rörelsen långsamt och kontrollerat.
Låt ditt knä sjunka ner igen långsamt utan att sätta ner foten i marken.
Upprepa övningen ett par gånger. Fortsätt med det andra benet. Tänk på att hela tiden hålla magmusklerna spända när du gör övningen.
Du kan också träna med en så kallad balanskudde. Balanskudde går att köpa i sportbutiker.
Såhär kan du träna med balanskudde:
Ställ dig på kudden med lätt böjda knän. Håll i dig någonstans, till exempel i en soffrygg.
Försök att hitta balansen.
Släpp händerna en kort stund.
Försök att stå längre och längre stunder utan att hålla i dig.
Bildspel: Så tränar du balansen
Så kan du träna balansen i din hemmiljö:
Stå på ett ben när du borstar tänderna.
Dansa när du diskar.
Gå längs en linje på golvet eller på trottoaren.
Stå på tå när du väntar på bussen.
Gå på ojämnt underlag så ofta du kan. Tänk på att ha på dig stadiga skor.
Den här övningen är bra för balansen och för musklerna i benen och magen:
Ställ dig framför en stol. Välj en stol med armstöd om du känner dig ostadig.
Håll armarna i kors över bröstet.
Sätt dig på stolen, och ställ dig sedan upp igen.
Gör om övningen flera gånger varje dag.
Öva genom att förflytta kroppsvikten:
Stå med benen lite isär.
Sträck ut armarna åt sidorna
Flytta långsamt över vikten på ena benet. Försök hitta balansen så att du kan stå still i ett par sekunder.
För över vikten på andra benet.
Gör övningen långsamt och kontrollerat.
Vill du göra övningen lite svårare kan du vrida på överkroppen medan du har vikten på ena benet.
Balansövning på ett ben:
Stå på ett ben.
Rita åttor i luften med foten på det andra benet. Du kan också pröva att rita en halvcirkel runt kroppen utan att sätta ner foten.
Spänn magmusklerna när du gör övningen.
Lyft benet och stå still en stund:
Stå på ett ben.
Lyft det andra benet framför dig, med böjt knä.
Lyft benet så högt att du kan ta tag runt foten eller runt knäet.
Sträck på ryggen. Håll balansen så länge du kan.
Sätt ner benet långsamt.
Gör likadant med andra benet.
Intervallträning
Det kan vara enkelt och effektivt att träna i intervaller. Intervallträning betyder att du växlar mellan högt och lågt tempo vid samma träningstillfälle. Du ska kunna samtala i de lätta passen, men inte i de intensiva.
Du kan till exempel träna 3–5 minuter med högt tempo följt av 3–5 minuter i lågt tempo. Upprepa detta 3–5 gånger. Det ger god kondition på ett behagligt sätt, utan att du sliter på kroppen.
Träning i naturen
Den enklaste intervallträningen sker ofta ute i naturen. Naturen har ofta ett varierande underlag, som stigar som går både uppför och nedför. Det ger god träning och är bra för kroppen.
Inomhus
Du kan intervallträna inomhus om du har svårt att komma ut. Då kan du till exempel träna genom att gå uppför och nedför en trappa.
Så går du med rullator
Det är extra viktigt att träna om du använder rullator. Träna både balans och styrka.
Det är viktigt att du går nära rullatorn. Försök att sträcka på ryggen så att du inte blir framåtböjd med sträckta armar. Det är mindre risk att du faller om du går mer rakt och upprätt. Se till att rullatorns handtag är inställda på rätt höjd.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varje steg har betydelse för din hälsa
Styrka
Kondition
Balans
Intervallträning
Så går du med rullator
Läs mer på 1177.se
Film: Träna hemma - kort version
Den här filmen visar hur du kan komma igång med styrketräning på ett enkelt sätt. Filmen gör det lätt att träna hemma om du inte har tid eller möjlighet att gå till en träningslokal.
Film: Träna hemma - lång version
Den här filmen visar hur du kan komma igång med styrketräning på ett enkelt sätt. Filmen gör det lätt att träna hemma om du inte har tid eller möjlighet att gå till en träningslokal.
Stavgång
Promenader är ett bra sätt att träna sin kondition. Genom att gå med stavar kan du träna din kondition ytterligare. Samtidigt stärker du dina muskler i överkroppen och ditt skelett.
Träning
Det är bra för både kropp och själ att du rör på dig regelbundet. Du blir piggare, starkare och minnet kan förbättras. Du som är vuxen rekommenderas att röra dig en halvtimme om dagen, till exempel ta en rask promenad. Kroppen är byggd för rörelse. Därför är det bra att träna varierat, både kondition, balans och muskelstyrka.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.