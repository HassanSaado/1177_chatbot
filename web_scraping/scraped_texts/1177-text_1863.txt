Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Bett, stick och växter
Bränd av björnloka eller jätteloka
Bränd av björnloka eller jätteloka
Björnloka och jätteloka innehåller så kallade furokumariner som är irriterande på huden, särskilt om du samtidigt utsätter huden för solljus.
Björnloka kallas även björnfloka. Jätteloka kallas även jättebjörnloka eller jättefloka.
Symtom
Det irriterande ämnet finns i växtsaften som finns i alla delar av växten. Det kan därför räcka med att bara röra vid blomman helt lätt för att få symtom som liknar en brännskada.
Du kan få kraftig hudirritation, rodnad och blåsor som gör ont. Ibland kan huden bli mörkfärgad och det kan bildas ärr. Besvären kan kvarstå i veckor.
Vad kan jag göra själv?
Om du får växtsaft på huden ska du tvätta huden noga med tvål och vatten, så fort som möjligt. Sedan kan du smörja in med kylbalsam för att lindra besvären.
Skydda huden mot sol
Jättelokans växtsaft innehåller ämnen som i kombination med solljus ger brännskadeliknande symtom på huden. Du känner ingenting precis när du är i kontakt med plantan, utan effekten kan uppstå först efter ett eller ett par dygn. Du bör skydda det utsatta hudområdet mot sol under minst en vecka om du har fått en hudirritation med rodnad och blåsor.
Du bör skydda hudområdet mot sol under minst två dagar även om du inte märker någon reaktion i huden efter kontakt med växten.
När och var ska jag söka vård?
De allra flesta som bränner sig på växten behöver inte söka vård. Besvären brukar gå över av sig själv.
Kontakta envårdcentralom du har blivit bränd på ett stort hudområde. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Läs mer på 1177.se
Bränd av brännässla
Brännässlan bränner med små luddiga hår som finns på hela växten. Besvären går vanligtvis över av sig själv, men du kan behöva lindra med till exempel kylbalsam.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.