Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Näsa och luktsinne
Nästäppa och snuva
Nästäppa och snuva
Nästäppa och snuva är vanligt, särskilt i samband med en förkylning. Andra orsaker kan till exempel vara allergi, känsliga slemhinnor eller graviditet. Ofta går besvären över av sig själv, men ibland behövs behandling.
Små barn får ofta nästäppa även vid en lättförkylning. De kan också få nästäppa utan att vara förkylda.Läs mer här.
Vad är nästäppa och snuva
Att vara täppt i näsan innebär att du har svårt att andas genom näsan. Det beror på att slemhinnorna i näsan har svullnat.
När du har snuva samlas det mer snor i näsan än vad det brukar göra. Snoret kan ha olika färger och vara tjockt eller tunt.
Vad kan nästäppa och snuva bero på?
Nästäppa och snuva kan bero på många olika saker.
Förkylning
Den vanligaste orsaken är enförkylning. När du är förkyld svullnar slemhinnorna i näsan och du får då svårare att andas genom näsan.
Snoret brukar vara tunt och nästan genomskinligt i början. Efter några dagar brukar snoret bli tjockare och mer grått, gult eller grönt till färgen. Det är mycket vanligt och behöver inte betyda att du har fått en infektion som beror på bakterier.
Allergi
Snuva och nästäppa kan också bero påpollenallergi,pälsdjursallergiellerkvalsterallergi. Då är snoret tunt och genomskinligt och rinner hela tiden. Det är vanligt att ha andra symtom samtidigt, till exempel rinnande och kliande ögon eller nysningar.
Känsliga slemhinnor
Att ha nästäppa eller tunt rinnande snor kan också bero på så kalladvasomotorisk rinit. Då är slemhinnorna extra känsliga. Besvären kan komma om du äter någon särskild mat, dricker alkohol eller befinner dig i torr luft. De kan också komma av starka dofter som tobaksrök eller parfymer.
Nästäppa om du har använt nässprej för länge
Du kan få nästäppa om duanvänder avsvällande nässprej för länge.
Slemhinnan i näsan vänjer sig om du använder avsvällande nässprej i mer än tio dagar i följd. Då svullnar nässlemhinnan direkt om du inte använder sprejen. När du har slutat helt med avsvällande nässprej försvinner nästäppan, men det kan ta några dagar.
Nästäppa i samband med graviditet
Det är vanligt att vara täppt i näsan under en graviditet. När du är gravid ökar mängden blod i hela kroppen, även i slemhinnorna i näsan. Slemhinnorna blir tjockare, mer svullna och har lättare att börja blöda.
När och var ska jag söka vård
De allra flesta som har nästäppa och snuva behöver inte söka vård. Besvären brukar gå över av sig själv.
Kontakta envårdcentralom du har varit täppt i ena näsborren under en längre tid. Vänta tills det blir vardag, om det är helg. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Här kommer några råd om vad du kan göra själv för att lindra besvären.
Att rensa näsan kan hjälpa
Du kan pröva att rensa näsan med koksaltlösning, till exempel innan du ska sova. Det finns färdiggjorda koksaltdroppar och koksaltsprej att köpa på apotek.
Smörj torra slemhinnor
Du som har besvär med torra slemhinnor i näsan kan smörja in dem med lite olja. All slags olja som används i matlagning går bra. Det finns också mjukgörande nässprej och nässalva att köpa på apotek.
Avsvällande nässprej minskar svullnad
Nästäppa som beror på en förkylning kan lindras med avsvällande nässprej. Använd nässprej enligt anvisningarna på förpackningen och i högst tio dagar. Långvarig användning av nässprej kan ge en nästäppa som är svår att bli av med. Det gäller även om du är gravid.
När du har använt läkemedlet i tio dagar bör du göra ett uppehåll på minst tio dagar.
Sov med huvudet högt
Du kan ha svårt att sova om du har nästäppa och snuva. Det kan kännas bättre om du ligger med huvudet högt, eftersom svullnaden i näsan minskar då.
Bädda med några extra kuddar under huvudet. Det kan kännas skönare för ryggen om du lägger kuddarna under madrassen.
Undersökning och behandling
På vårdcentralen får du berätta om dina besvär. Läkaren undersöker sedan om du kan andas genom näsan. Hen tittar också in i näsan. Då brukar läkaren vidga på näsborrarna och lysa in i näsan med en lampa.
Ibland görs fler undersökningar, som till exempel enallergiutredning.
Behandlingen beror på vad nästäppan eller snuvan beror på. Ofta går besvären över av sig själv.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården. Du som har besvär med nästäppa och snuva ska då kontakta en specialist i öron-näsa-halssjukdomar.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Även barn ska vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är nästäppa och snuva
Vad kan nästäppa och snuva bero på?
När och var ska jag söka vård
Vad kan jag göra själv?
Undersökning och behandling
Påverka och delta i din vård
Läs mer på 1177.se
Förkylning hos barn
Förkylning är en infektion i näsan, halsen eller svalget. Den orsakas nästan alltid av ett virus. Förkylning brukar gå över av sig själv, men det finns saker du kan göra för att lindra symtomen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.