Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot könssjukdomar
Kondom
Kondom
En kondom är ett skydd av mycket tunt gummi eller plast som du kan sätta på en penis eller en dildo om du ska ha samlag. Kondom är ett enkelt sätt att minska risken för överföring av könssjukdomar vid samlag. Det är även ett enkelt sätt att undvika graviditet vid samlag som kan leda till graviditet.
Du kan använda kondom som skydd mot könssjukdomar vid olika sorters sex som slidsamlag, anala samlag och om du har munsex med en penis. Vid slidsamlag skyddar kondomen även mot graviditet.
Hur använder jag en kondom?
Det är bra att alltid kontrollera kondomens bäst före-datum, att den är hel och att den inte har torkat ut. En kondom som är gammal eller uttorkad spricker lättare.
Du sätter på kondomen på en penis som har stånd eller på en dildo. För att kondomen ska ge bra skydd är det viktigt att den är på under hela samlaget, utan att den går sönder eller glider av.
Dra ut penisen försiktigt om utlösningen har kommit i kondomen. Då läcker ingen sperma ut i slidan, ändtarmsöppningen eller i munnen.
Så här använder du en kondom:
Ta ut kondomen ur förpackningen.
Kontrollera åt vilket håll kondomen ska rullas på.
En penis ska vara hård när du rullar på kondomen.
Du kan ta en liten klick glidmedel på ollonet innan kondomen sätts på. Det kan göra att det känns skönare.
Lägg kondomen på toppen av ollonet, tryck med fingrarna på kondomens topp samtidigt som kondomen läggs på ollonet. Det ska inte komma in någon luft mellan kondomen och penisen eller dildon.
Om kondomen sitter på en penis ska du dra ut den innan ståndet har lagt sig om du har samlag.
Håll runt kondomen nere vid penisroten när penisen dras ut. Då sitter kondomen kvar.
Släng kondomen i soporna. Spola inte ner den i toaletten.
På kondomförpackningen finns det också en bruksanvisning som visar hur kondomen ska användas.
Att tänka på när du använder kondom
Du kan bara använda en kondom en gång. Det går alltså inte att tvätta av den och använda den flera gånger.
Använd inte flera kondomer samtidigt. Friktionen gör att de kan gå sönder.
Film: Så här sätter du på en kondom
Filmen visar hur du sätter på en kondom.
Filmen visar hur du sätter på en kondom.
Film: How to put on a condom
Sida loo gashado kondom
طریقه کشیدن کاندوم روی آلت تناسلی مرد
ፊልም: ከምዚ ጌርካ ንሓደ ኮንዶም ተእትዎ
فيلم: كيفية وضع الواقي الذكري
Olika typer av kondomer
Kondomer finns i olika storlekar och är töjbara. Det spelar ingen roll om penisen är sned när man har stånd. Kondomen passar i alla fall. Olika kondomer kan passa olika bra på olika penisar. Därför kan det vara bra att testa sig fram för att hitta en kondom som man gillar.
De flesta kondomer är tillverkade av latex, som är en sorts gummi. Det finns också kondomer som är gjorda av plast. Gummit har en speciell lukt, men smakar oftast ingenting. Det finns också kondomer med olika dofter och smaker.
Plastkondomerna är luktfria och passar om du är allergisk mot gummi. En del föredrar plastkondomen eftersom den är tunnare och leder värme bättre än gummikondomer. Men den är oftast inte lika töjbar som gummikondomen.
De flesta kondomer är behandlade med glidmedel för att de ska vara sköna att använda och inte skava.
Många kondomer har som en liten behållare längst fram där sperman kan samlas. Några kondomer är profilerade, det vill säga de svänger in lite under ollonkanten.
En del kondomer är tunnare och andra extra tjocka. Det finns kondomer som är knottriga, vågiga, tajta eller har ribbor. Det finns också kondomer i olika färger.
Vilka glidmedel passar med kondomer?
Använd inte fettbaserade medel som olja eller hudkräm tillsammans med kondomer som är gjorda av gummi. Fettet kan luckra upp skyddet och göra så att det lättare går sönder.
Det finns olika typer av glidmedel som passar tillsammans med latexkondomer: vattenbaserade, silikonbaserade eller glidmedel som är en blandning av båda medlen.
Det behövs extra glidmedel om du har analt samlag. Det glidmedel som redan finns på kondomen räcker oftast inte.
Glidmedel kan du köpa på ett apotek eller i butiker som säljer erotiska produkter och på nätet.
Hur ska jag förvara kondomer?
Kondomer ska förvaras i rumstemperatur och på en plats där kondomerna inte skaver mot något eller blir utsatta för tryck. Bra ställen att ha kondomer på är till exempel i en jackficka eller i en väska.
Om du har en kondom i plånboken är det bra att byta ut den regelbundet, ungefär en gång i månaden.
Var kan jag köpa kondomer?
Kondomer finns att köpa bland annat på apotek, i matbutiker, i kiosker och på nätet.
En större variation av kondomer finns i butiker som säljer erotiska produkter och på nätet.
Du kan ibland få gratis kondomer på barnmorskemottagningar, ungdomsmottagningar, STI-mottagningar och sex- och samlevnadsmottagningar.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur använder jag en kondom?
Film: Så här sätter du på en kondom
Olika typer av kondomer
Vilka glidmedel passar med kondomer?
Hur ska jag förvara kondomer?
Var kan jag köpa kondomer?
Mer på 1177.se
Könssjukdomar - sexuellt överförda infektioner
Könssjukdomar är infektioner som du kan få genom att ha sex. Vissa könssjukdomar ingår i smittskyddslagen. Det betyder att du måste testa dig om du misstänker att du har någon av dem.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Skydd mot graviditet
Det finns olika sätt att skydda sig mot oönskad graviditet. Kondom och femidom är de enda metoderna som också skyddar mot könssjukdomar.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.