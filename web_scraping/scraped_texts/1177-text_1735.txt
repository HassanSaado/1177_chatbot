Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Om du inte är nöjd
Ny medicinsk bedömning
Ny medicinsk bedömning
Du kan få en ny medicinsk bedömning om du har fått veta att du har en livshotande eller särskilt allvarlig sjukdom eller skada. Det innebär att du blir undersökt av en annan läkare. Syftet är att du ska känna dig trygg med att du får den vård och behandling som passar dig bäst.
Om du är livshotande eller allvarligt sjuk eller skadad
Du ska få hjälp av vården med att få en ny medicinsk bedömning eller undersökning om något av detta stämmer in på dig:
Du har en livshotande sjukdom eller skada.
Du har en mycket allvarlig sjukdom eller skada.
Cancer och vissa sjukdomar i nervsystemet är några exempel på allvarliga sjukdomar som kan ge möjlighet till en ny medicinsk bedömning. Syftet är att du ska känna dig trygg med att du får den vård och behandling som passar dig bäst.
Prata med din läkare eller någon annan som arbetar på den mottagning där du fick din första bedömning. Den läkare som är medicinskt ansvarig för dig är skyldig att hitta en annan mottagning där du kan få en ny bedömning. Du kan också själv ha förslag på en annan läkare eller mottagning där den nya bedömningen kan göras.
Hur går det till?
När du ska få en ny medicinsk bedömning skickar läkaren enremisstill en annan läkare. Läkaren kan finnas på en mottagning i den region där du är folkbokförd eller i en annan region.
Om den nya medicinska bedömningen kommer fram till ett nytt behandlingsförslag ska du också kunna få den behandlingen, om den stämmer med vetenskap och beprövad erfarenhet. Kostnaden för behandlingen måste också vara rimlig med hänsyn till din sjukdom eller skada.
Din hemregion ska betala
Den region där du är folkbokförd ska betala för en ny medicinsk bedömning. Det gäller även om du måste resa till en annan region. Regionen där du är folkbokförd ska också betala för resan.
Om den nya medicinska bedömningen kommer fram till ett nytt behandlingsförslag ska regionen där du är folkbokförd ska även stå för kostnaden för den nya behandlingen.
Ny medicinsk bedömning om du inte är allvarligt sjuk eller skadad
Du kan välja att själv kontakta en annan läkare för att få hens åsikt om din diagnos eller behandling. Det spelar ingen roll vilken sjukdom eller skada du har. Du kan också byta mottagning inom öppenvården om du inte är nöjd.
Du får betala resa och boende själv om du på eget initiativ kontaktar en annan mottagning för att få en ny medicinsk bedömning. Du får också själv hitta en passande mottagning. Mottagningen kan finnas i den region där du är folkbokförd eller i en annan region. Ibland behöver du en remiss för att kunna få en ny bedömning. Ta kontakt med den mottagning där du vill få bedömningen för att få veta mer.
Här kan du läsa mer om att välja vård.
Om du inte är nöjd
Kontakta patientnämnden i den region där du är folkbokförd om du är missnöjd med den vård som du har fått.
Här kan du läsa merom du inte är nöjd med vården
Mer på andra webbplatser
Hälso- och sjukvårdslagen på riksdagens webbplats
Patientlagen på riksdagens webbplats
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om du är livshotande eller allvarligt sjuk eller skadad
Ny medicinsk bedömning om du inte är allvarligt sjuk eller skadad
Om du inte är nöjd
Mer på 1177.se
Om du inte är nöjd med vården
Du kan lämna synpunkter eller klaga om du har varit med om något inom vården som du inte är nöjd med. Dina synpunkter kan bidra till att vården blir bättre och säkrare.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.