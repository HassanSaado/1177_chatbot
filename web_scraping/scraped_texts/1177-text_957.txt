Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Difteri
Difteri
Difteri orsakas av en bakterie som utsöndrar ett gift. Giftet kan skada många av kroppens organ, som till exempel hjärtat och njurarna. Sjukdomen smittar enbart mellan människor genom kontakt med saliv. Difteri är en livshotande sjukdom om du inte får behandling.
Det är bra att ha ett skydd mot difteri om du ska vara i länder där sjukdomen är vanlig.Vaccination mot difteriingår isvenska vaccinationsprogrammet för barn.De som har vaccinerats enligt programmet har därför ett skydd åtminstone till 30-årsåldern. Därefter rekommenderas en påfyllnadsdos av vaccin minst vart 20:e år.
Var finns difteri?
Difteri förekommer mest i Afrika och Sydostasien. Ingen har smittats med difteri i Sverige de senaste 25 åren, men några enstaka resenärer har blivit sjuka efter vistelse utomlands.
Så smittar difteri
Difteri smittar endast mellan människor genom kontakt med saliv, till exempel vid kyssar. Du kan också smittas om du dricker ur samma glas eller flaska som en smittad person. Det är ovanligt att en person smittar någon utanför den allra närmaste vänkretsen eller familjekretsen.
Symtom
Inkubationstiden är oftast två till fem dagar. Men du kan vara smittbärare i flera månader utan att bli sjuk. Inkubationstiden är den tid från det att du blir smittad tills du blir sjuk.
Difteri börjar oftast med en infektion i halsen. Du kan då få feber, ont i halsen och svårt att svälja. Symtomen påminner omhalsfluss.Efter ett par dygn är det vanligt att du får följande symtom:
hosta med slem
varig blodblandad snuva
svårt att andas.
Huddifteri
Du kan också få hudutslag, så kallad huddifteri. Det är en mindre allvarlig form av sjukdomen. Alla former av difteri behandlas medantibiotika.
När och var ska jag söka vård?
Sök genast vård om du har följande symtom under en utlandsresa i länder där difteri finns:
Du har ont i halsen.
Du har svårt att svälja eller andas.
För aktuell information kan du läsa mer påFolkhälsomyndighetens webbplats.
Kontakta genast envårdcentraleller enjouröppen mottagningom du tror att du har difteri och har varit i ett område med risk för difteri.
Om det är stängt, sök vård på en akutmottagning.Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 om du vill hasjukvårdsrådgivningnär du är utomlands. Då kan du få hjälpa att bedöma symtom. Läs mer om hur du fårvård utomlandsoch vad du behöver tänka på.
Behandling
Du som är smittad eller sjuk får behandling på sjukhus medantibiotika.Du får dessutom behandling med färdiga antikroppar mot giftet som bakterien utsöndrar, om det är möjligt.
Om du blir smittad i Sverige
Du som blir smittad i Sverige får behandling på en infektionsklinik. Difteri klassasenligt smittskyddslagensom en allmänfarlig sjukdom. All vård är avgiftsfri, både undersökning och behandling.
Hur kan jag minska risken för difteri?
Sjukdomen kan minskas genom vaccination mot difteri. Nästan alla är vaccinerade genom detsvenska vaccinationsprogrammet för barn.Har du inte fått vaccination mot difteri kan du vaccinera dig som vuxen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.Du har möjlighet attfå hjälp av en tolk om du inte pratar svenska.Du har ocksåmöjlighet att få hjälp av en tolk om du till exempel har en hörselnedsättning.
Mer på andra webbplatser
Folkhälsomyndigheten: Aktuell information om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Var finns difteri?
Så smittar difteri
Symtom
När och var ska jag söka vård?
När du vill ringa 1177 från ett annat land
Behandling
Hur kan jag minska risken för difteri?
Påverka och delta i din vård
Mer på 1177.se
Vård vid resa utomlands
Här finns viktig information för dig som ska resa utomlands.
ICE – nödnummer till närstående i mobilen
Sjukvårdspersonal kan snabbt behöva komma i kontakt med dina närstående, till exempel vid olyckor eller om du hastigt blir sjuk. Spara därför telefonnummer till närstående i mobilen och döp kontakterna till ICE.
Reseapotek
Vad du tar med dig i ett reseapotek kan variera beroende på vilket land du reser till och hur lång tid du är borta.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.