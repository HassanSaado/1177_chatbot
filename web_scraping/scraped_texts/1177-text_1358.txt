Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Könssjukdomar och sexuellt överförbara infektioner
Hepatit B
Hepatit B
Hepatit B är en inflammation i levern som orsakas av ett virus. Viruset kan överföras med blod eller genom oskyddat sex. De flesta som får hepatit B blir friska utan behandling, men kan överföra viruset under flera månader. Några har kvar sjukdomen hela livet.
Du kanvaccinera dig mot hepatit Bi förebyggande syfte. Du kan också undvika att bli sjuk om du vaccinerar dig inom ett dygn efter att du har kommit i kontakt med viruset.
Hepatit B delas in i akut och kronisk hepatit B. Den första tiden kallas sjukdomen för akut hepatit B. Ibland försvinner inte viruset, utan finns kvar i kroppen i mer än sex månader. Då kallas det för kronisk hepatit B.
Symtom
Här nedan beskrivs de vanligaste symtomen vid hepatit B. Men det varierar mycket från person till person hur kraftiga symtomen blir.
En del får inga symtom alls. Bland vuxna är det bara ungefär hälften som får symtom. Barn som är yngre än fem år får nästan aldrig några symtom.
Det tar mellan två och sex månader från att du har blivit smittad av viruset till du får symtom.
De första symtomen
De första symtomen på hepatit B liknar symtomen vid andra infektioner. Du kan bli trött, få lite feber, ont i huvudet och ont i kroppen. Du kan också må illa och få mindre matlust. En del får nässelutslag, klåda och ont i lederna.
Du blir gulaktig
Efter ungefär en vecka med de första symtomen kommer de symtom som är mer typiska för hepatit. Din hud kan bli gulaktig, urinen blir ofta mörk och avföringen ljus.
Den gula färgen syns tydligast i ögonvitorna och det är också där man ofta först ser det gula. På dig som har ljusare hy kan det se ut som att du har en solbränna med gulröd underton. På dig som har mörkare hy syns det gula mindre.
Du kan också känna dig öm i magen, strax under revbenen på höger sida. Där sitter levern, som kan svullna när den blir inflammerad.
Du kan vara trött länge
Efter några veckor brukar gulheten försvinna och du börjar återhämta dig. Men det är vanligt att du har minskad aptit och känner dig trött under flera veckor eller månader, trots att viruset inte längre finns kvar i kroppen. Du kan känna dig trött både fysiskt och psykiskt.
Kronisk hepatit B
Ibland klarar inte kroppens immunförsvar att bli av med viruset. Då blir infektionen kronisk. Det räknas som kronisk hepatit B om du fortfarande har kvar viruset efter sex månader. Då är det vanligt att infektionen sedan finns kvar hela livet. Viruset kan finnas kvar även om du känner dig helt frisk.
Barn som smittas under sitt första levnadsår har stor risk att få en kronisk infektion som finns kvar hela livet. Det är ovanligt att infektionen blir kronisk om du smittas som vuxen.
Kronisk hepatit B ger oftast inga symtom. Trots det kan sjukdomen ibland skada levern.
När och var ska jag söka vård?
Kontakta envårdcentraleller en infektionsklinik om du har symtom som du tror beror på hepatit B.
Kontakta envårdcentralellerjouröppen mottagningså snart det går om du inte är vaccinerad mot hepatit B och något av följande stämmer:
Du misstänker att du har kommit i kontakt med blod som innehåller hepatit B-viruset.
Du har haft oskyddat sex med någon som har hepatit B.
Du har stuckit dig på till exempel en spruta som kan ha använts av någon som har smittsam hepatit.
Det är viktigt att du söker vård samma dag. Då kan du få vaccin som gör att du inte utvecklar sjukdomen.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om du har akut hepatit B och blir sjukare
Kontakta mottagningen du behandlas på om du har akut hepatit B och börjar må mycket sämre och känner dig väldigt sjuk. Om det är stängt, sök vård på en akutmottagning.
Så smittar hepatit B
Hepatit B-viruset finns i blodet och i andra kroppsvätskor. Viruset kan överföras även om den som är sjuk inte har några symtom.
Viruset kan överföras genom oskyddat sex och med blod
Hepatit B kan överföras vid oskyddat sex, som vaginala samlag, anala samlag och vid munsex.
Även små mängder blod kan överföra viruset mellan människor. Du kan bli smittad om du får i dig blod som innehåller viruset, till exempel om du använder eller sticker dig på en spruta som någon som har hepatit B har använt.
Viruset kan också överföras om du får smittsamt blod på ett sår på huden eller på slemhinnorna i ögonen, munnen eller könsorganen.
Barn kan få infektionen vid förlossningen
Barn kan få viruset vid förlossningen om den som föder barnet har hepatit B. Därför testas alla gravida i Sverige för sjukdomen. Det nyfödda barnet vaccineras om det behövs.
Hepatit B kan överföras under lång tid
Du kan överföra viruset redan ungefär sex veckor innan du får några symtom. Du kan också överföra viruset i flera månader efter att du känner dig frisk igen, och ibland ännu längre. De som får kronisk hepatit B kan överföra viruset hela livet.
Du får intege blodellerdonera organom du har haft hepatit B.
Du kan bara få hepatit B en gång
De flesta blir helt friska från hepatit B. Då finns inte viruset kvar i blodet. När du har haft sjukdomen och blivit frisk är du immun för resten av livet. Du kan ändå fortfarande få andra sorters hepatit, somhepatit Aochhepatit C.
Berätta för läkaren att du har haft hepatit B om du får någon annan allvarlig sjukdom. Det kan ha betydelse vid vissa kraftiga behandlingar, till exempelbehandling med cytostatika.
Hepatit B ska anmälas
Hepatit B räknas som en allmänfarlig sjukdom enligtsmittskyddslagen. Det innebär att läkaren som upptäcker att en person har sjukdomen måste anmäla det till smittskyddsläkaren i sin region och tillFolkhälsomyndigheten.
Hepatit B är också smittspårningspliktig. Det betyder att läkaren ska spåra varifrån du fick sjukdomen och vilka fler personer som kan ha fått den.
Graviditet och hepatit B
Alla gravida i Sverige testas för hepatit B. Barnet kan smittas med hepatit B vid förlossningen om du som är gravid har hepatit B. Det nyfödda barnet vaccineras då för att inte bli sjuk. Barnet får den första sprutan direkt efter födseln. Sedan får hen ytterligare tre doser under det första året. Risken är annars stor att barnet får kronisk hepatit B.
Infektionen överförs lättare till barnet om den som är gravid har höga virusmängder. En gravid person med väldigt höga virusmängder kan få läkemedel mot hepatit B under sista delen av graviditeten. Då minskar risken för att överföra viruset till barnet.
Hur kan jag förebygga hepatit B?
Du kanvaccinera dig mot hepatit B. Det är det säkraste sättet att skydda sig mot infektionen. Det kan du göra på en vaccinationsmottagning. Du tar tre doser av vaccinet.
Du erbjuds kostnadsfri vaccination om någon närstående har hepatit B eller om du lever i en miljö där sjukdomen är vanlig. Du kan också behöva vaccin om du har ett arbete där risken är stor att du kommer i kontakt med blod som innehåller viruset.
Vaccination mot hepatit B ingår ivaccinationsprogrammet för barnsedan 2016.
Vaccin om du har kommit i kontakt med sjukdomen
Du kan vaccinera dig om du har kommit i kontakt med viruset, om du inte var vaccinerad sedan tidigare. Vaccinationen ska ske inom ett dygn från smittotillfället för att fungera så bra som möjligt och förhindra att du får sjukdomen. Du får då de tre vaccindoserna tätare och behöver en fjärde dos efter ett år.
Vaccinera dig inför längre resor
Vaccination rekommenderas om du ska på en långresa eller flytta till ett land där hepatit B är vanligt. Kontakta en vårdcentral eller vaccinationsmottagning i god tid före resan.
Skydda dig vid sexuella kontakter
Använd kondom eller femidom vid sex. Vaccinera dig om du har en partner som har hepatit B.
Undersökningar
För att ta reda på om du har hepatit B får du lämnaett blodprov. Provet visar om du har hepatit B-virus i blodet. Svaret brukar komma inom några dagar.
Om provet visar att du har hepatit B får du sedan fortsätta lämna prover för att kontrollera dina levervärden och för att se om infektionen är borta.
Regelbundna kontroller om du har kronisk hepatit B
Du får fortsätta gå på läkarkontroller och lämna blodprov om du har kronisk hepatit B. Det görs för att kontrollera hur smittsam du är och för att se hur levern fungerar. Vanligtvis får du lämna blodprov och gå på läkarbesök cirka en gång per år, men det kan variera.
Kontrollerna sker oftast hos en läkare på en infektionsklinik, men ibland kan du ta proverna på en vårdcentral.
Leverelasticitet eller leverbiopsi
Kronisk hepatit B kan skada din lever. För att ta reda på om din lever har skadats får du genomgå en mätning av hur elastisk din lever är, en så kallad elastografi. Den visar hur allvarlig en eventuell leverskada är.
Läkaren eller sköterskan gör mätningen med hjälp av en särskild apparat. Undersökningen gör inte ont. Den tar fem till tio minuter och görs ofta i samband med ett mottagningsbesök.
Du kan behöva undersökas medleverbiopsiom det är svårt att bedöma elasticitetsmätningen. Då tas ett vävnadsprov från din lever.
Behandling
Akut hepatit B behandlas vanligtvis inte, utan sjukdomen läker av sig själv. De allra flesta blir helt friska.
Du kan få behandling med läkemedel som lindrar symtom som klåda eller ledvärk.
Behandling vid kronisk hepatit B
Det finns ingen behandling som gör dig frisk från kronisk hepatit B, men det finns behandling som kan hämma viruset och göra så att din lever inte försämras. Det kallas för virushämmade behandling. Du kan få sådan behandling om du börjar få skador på levern. Behandlingen kan förhindra att du fårlevercirros, som ibland kallas skrumplever.
Det finns två olika typer av behandlingar med virushämmande läkemedel. Den vanligaste behandlingen består av tabletter som ska tas varje dag under flera år, ofta hela livet.
Ibland används i stället ett läkemedel med det verksamma ämnet interferon. Läkemedlet tar du med en spruta en gång i veckan, under ett års tid. Du tar sprutorna hemma.
Du som får behandling behöver gå på regelbundna läkarkontroller. Hur ofta du behöver gå beror på behandlingen och hur du mår. Du kan behöva gå på tätare kontroller och undersökningar om du har levercirros och din lever fungerar dåligt.
Att tänka på om du har hepatit B
Till en början kan du känna dig så dålig att du mår bäst av att vara hemma och vila, i allt från ett par dagar till några veckor. Du kan behövasjukskrivasunder flera veckor, om du arbetar eller studerar.
Undvik alkohol
För att inte skada levern ytterligare ska du undvika att dricka alkohol fram till dess att hepatiten är helt borta. Du som har kronisk hepatit ska alltid undvika att dricka alkohol.
Du som har ett arbete där du kan överföra sjukdomen
Prata med din läkare om du har ett arbete där det finns en risk att du kan överföra sjukdomen till andra. De allra flesta kan arbeta som vanligt eller få andra arbetsuppgifter under en period, om man mår bra och inte behöver vara sjukskriven.
Undvik vissa läkemedel
Många läkemedel bryts ner i levern. Rådgör alltid med din läkare om vilka läkemedel du kan använda. Det gäller även receptfria läkemedel.
Regler att följa om du har hepatit B
För att undvika att överföra sjukdomen till andra behöver du följa vissa regler:
Sätt förband och plåster på sår, även om de är små.
Förpacka alltid tamponger, bindor eller annat som har blod på sig noggrant innan du slänger det i soporna.
Berätta direkt att du har hepatit B om någon kommer i kontakt med ditt blod. Personen kan då kontakta vården och få vaccin, om det behövs.
Ha inte sex med någon utan att först berätta att du har hepatit B.
Använd kondom eller femidom om du har sex med en person som inte är vaccinerad eller immun.
Dela inte hygienartiklar som rakhyvlar, tandborstar eller liknande med andra.
Undvik att tatuera eller pierca dig eftersom du då kan blöda. Om du ändå vill göra det måste du först berätta för personalen att du har hepatit B.
Dela inte sprutor, blandningskopp eller andra verktyg med andra personer om du använder narkotika.Det finns hjälp få om du vill sluta med narkotika.
I kontakt med vården behöver du tänka på följande:
Berätta alltid att du har hepatit B när du söker vård eller tandvård.
Du måste komma på återbesök och provtagningar du blir kallad till.
Berätta för din läkare om du har en närstående som inte är vaccinerad.
Följdsjukdomar
Akut hepatit B kan ibland orsaka en så allvarlig leverinflammation att du kan behöva vård på sjukhus.
Kronisk hepatit B kan orsakalevercirros. Det finns även en ökad risk förlevercancer, särskilt om du har fått levercirros. Risken att få någon av följdsjukdomarna är högre om du också har andra hepatitvirus, nedsatt immunförsvar eller om du dricker alkohol.

Mer om hepatit B
Hepatit B är eninflammationi levern som orsakas av ett virus. Det finns flera sorters hepatit som orsakas av virus;hepatit A, hepatit B,hepatit C, hepatit D och hepatit E.
Hepatit brukar också kallas för gulsot eftersom huden ofta blir gulfärgad när du blir sjuk. Dengulsotsom nyfödda barn kan få är inte hepatit och är inte smittsam.
Varför blir man gul vid hepatit?
Levernrenar blodet, lagrar fett och socker och bryter ner vissa ämnen som till exempel alkohol och läkemedel. Den är också viktig för vissa av kroppens hormoner och för blodets förmåga att stoppa blödningar.
När du har akut hepatit B klarar levern inte att bryta ner vissa ämnen lika bra längre. Levern klarar heller inte av att rensa bort ett gulfärgat ämne som kallas bilirubin ur kroppen. Det är det som gör att du kan få gula ögonvitor och gulaktig hud.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Kronisk hepatit B
När och var ska jag söka vård?
Så smittar hepatit B
Graviditet och hepatit B
Hur kan jag förebygga hepatit B?
Undersökningar
Behandling
Att tänka på om du har hepatit B
Följdsjukdomar
Mer om hepatit B
Påverka och delta i din vård
Aktuella artiklar
Så fungerar matsmältningsorganen
Maten du äter bryts ned medan den passerar genom din kropp. Det kallas matsmältning eller matspjälkning. Olika organ och körtlar hjälper till med matsmältningen. Maten behöver brytas ned för att kroppen ska kunna ta upp näringen som maten innehåller.
Hepatit A
Hepatit A är en inflammation i levern som orsakas av ett virus.
Hepatit C
Hepatit C är en leverinflammation som orsakas av ett virus. Sjukdomen överförs framför allt genom blod. Genom behandling med läkemedel kan de allra flesta med hepatit C bli friska.
Smittskyddslagen
Vissa smittsamma sjukdomar anses vara särskilt allvarliga. För att minska spridningen av de sjukdomarna finns det särskilda bestämmelser.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.