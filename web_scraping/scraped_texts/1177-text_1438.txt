Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Om graviditeten
Att vara gravid med tvillingar
Att vara gravid med tvillingar
När du är gravid med tvillingar växer magen fortare och graviditeten syns tidigare. Det finns enäggstvillingar och tvåäggstvillingar.
Att få besked om tvillingar
Det är ofta vidultraljudsundersökningensom du får veta att det är två barn i magen. Beskedet kan vara omtumlande.
Prata med en barnmorska på barnmorskemottagningen om dina funderingar. Det gäller både dig som är gravid och dig som är blivande medförälder.
Skillnader mellan ett eller två barn i magen
När du ska få barn är det vanligt med funderingar. När du väntar två barn kanske du funderar ännu mer. Det är vanligt att andra i din omgivning är intresserade och har många tankar och frågor om tvillingar.
Mot slutet av graviditeten blir magen stor och tung. I graviditetsvecka 30 kan magen vara lika stor som den är i vecka 40 hos någon som har ett barn i magen.
Till en början växer tvillingar i samma takt som barn som är ensamma i magen. Men omkring graviditetsvecka 32 brukar tvillingars vikt öka långsammare. När en tvilling föds är det vanligt att hen väger mindre än ett barn som varit ensam i magen.
Viktigt att vila
Det är viktigt att vila och ta det lugnt när du är gravid. Attäta braoch attröra på sigär också bra.
Mot slutet av graviditeten är magen tung när du väntar tvillingar. Det är också vanligare att ha lågt blodvärde, ont i bäckenet och att vara svullen i kroppen. Gravida som arbetar brukar då bli sjukskrivna.
Undersökningar och kontroller
Du som är gravid får gå på regelbundna besök på en barnmorskemottagning. Du som väntar tvillingar brukar gå på flera undersökningar med ultraljud.
På ultraljudet går det att se hur barnen växer. Det går också att se hur de ligger inne i livmodern. Hur ofta man får gå på undersökning är olika. Det beror på om det är enäggstvillingar eller tvåäggstvillingar. Det beror också på hur fostren växer.
Tvillingar som kommer från ett ägg
När enäggstvillingar blir till har en spermie befruktat ett ägg som sedan har delat på sig. Enäggstvillingar är genetiskt lika. De har identisk arvsmassa, DNA.
Enäggstvillingar är av samma genetiska kön och kan vara mycket lika varandra i utseendet. Även om DNA hos enäggstvillingar är exakt lika kan tvillingarna ändå utvecklas lite olika.
Tvillingar som kommer från två ägg
När två ägg blir befruktade av varsin spermie blir det tvåäggstvillingar. Dessa tvillingar är inte mer lika varandra än vad andra genetiska syskon är. De har olika arvsmassa, DNA.
Ju äldre du är desto större blir sannolikheten att få tvåäggstvillingar. Det beror på att det oftare lossnar mer än ett ägg i sammamenstruationscykelnär du blir äldre.
Sannolikheten att få tvåäggstvillingar kan vara ärftlig. Sannolikheten ökar något om du som är gravid har genetiska släktingar som har fött tvillingar.
Tvåäggstvillingar är vanligare än enäggstvillingar.
Ibland blir det bara ett barn i alla fall
Det händer att ett tidigt ultraljud visar på tvillingar och att det ena fostret sedan dör. Det är i så fall oftast under graviditetens första 10 till 12 veckor som det händer. Det döda fostret krymper ihop och försvinner i livmodern. Vid nästa ultraljud syns då bara ett foster.
Att det ena fostret dör kan upplevas på olika sätt. Oavsett hur du känner dig, så brukar det hjälpa att prata med andra om det som hänt.
Komplikationer och besvär
Att vänta tvillingar kan vara ansträngande och tungt för kroppen. Det är vanligt medgraviditetsbesvär. Det beror bland annat på högre halter av hormoner. Du kan till exempelmå illa, vara trött, få svullna ben och haont i ryggen.
Det här är andra besvär som du kan få:
havandeskapsförgiftning
graviditetsdiabetes
blödningar
sammandragningar.
En del som får komplikationer kan behöva vård på sjukhus.
Tvillingtransfusion
När du väntar enäggstvillingar finns det en liten risk för en komplikation som kallas tvillingtransfusion. Det brukar upptäckas vid en ultraljudsundersökning.
Tvillingtransfusion innebär att barnens blodomlopp har förbindelse genom moderkakan. Det kan göra att en av tvillingarna får blod från den andra tvillingen.
Tvillingtransfusion kan göra båda barnen svårt sjuka. Det betyder att du som är gravid får gå på täta kontroller. Det finns behandling om det behövs.
Att föda tvillingar
Det är vanligt att tvillingar föds tidigare än väntat, eftersom livmodern blir så utspänd. Ungefär hälften av alla tvillingar föds före graviditetsvecka 36. Men många tvillingar föds tidigare än så.För tidigt födda barnkan behöva vara på en neonatalavdelning första tiden.
Ungefär hälften av alla tvillingar föds medkejsarsnitt. Här kan du läsa mer omatt föda tvillingar.
Hur vanligt är det med fler än ett barn?
Ungefär en förlossning av åttio är en tvillingförlossning. Det betyder att ett barn av fyrtio är en tvilling.
Det är mycket ovanligare med trillingar och fler än tre barn blir det mycket sällan.
Är det enäggstvillingar eller tvåäggstvillingar?
Tvåäggstvillingar har varsin moderkaka. Enäggstvillingar kan ha samma, men det behöver inte vara så.
Koll vid ultraljud
Det kan synas vid en undersökning med ultraljud om det är en eller två moderkakor. Men ibland går det inte att se.
Koll efter förlossning
När barnen föds kan barnmorskan ibland avgöra om det är enäggstvillingar eller tvåäggstvillingar. Men ibland går det inte att se.
Det är förmodligen enäggstvillingar om det är svårt att se skillnad på barnen.
Är barnen av olika genetiskt kön är de alltid tvåäggstvillingar.
DNA-test för att få veta säkert
Det går att göra ett DNA-test om du vill veta säkert om barnen är enäggstvillingar eller tvåäggstvillingar. Provet får du betala själv.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Att få besked om tvillingar
Skillnader mellan ett eller två barn i magen
Viktigt att vila
Undersökningar och kontroller
Tvillingar som kommer från ett ägg
Tvillingar som kommer från två ägg
Ibland blir det bara ett barn i alla fall
Komplikationer och besvär
Att föda tvillingar
Hur vanligt är det med fler än ett barn?
Är det enäggstvillingar eller tvåäggstvillingar?
Mer på 1177.se
Bra mat när du är gravid
När du är gravid behöver din kropp extra näring, vitaminer och mineraler. Du kan äta det mesta och det är bra att äta varierat, men du kan behöva undvika en del mat och dryck. Det är därför bra att veta vad du behöver vara extra uppmärksam på.
Föda tvillingar
Ungefär hälften av alla tvillingar föds vaginalt och hälften föds med kejsarsnitt. Tvillingar brukar födas tidigare än det beräknade datumet. Att föda två barn samtidigt är inte så annorlunda från att föda ett barn. Det innebär inte dubbelt så mycket jobb eller smärta.
Havandeskapsförgiftning
Vid havandeskapsförgiftning får du som är gravid för högt blodtryck. Barnet kan växa dåligt och dina organ kan påverkas om blodtrycket blir för högt. För att sänka blodtrycket kan du behöva vila. Om inte det hjälper kan du behöva föda barnet tidigare än beräknat.
Graviditetsillamående
Det är vanligt att må illa och att kräkas när man är gravid. Det är inte skadligt för dig som gravid eller fostret om du mår illa eller kräks. Fostret får ändå den näring det behöver. Oftast går det över någon gång runt graviditetsvecka 20. Men några mår illa hela graviditeten.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.