Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Näsa och luktsinne
Näspolyper
Näspolyper
Näspolyper är runda utväxter i näsans slemhinna. Små polyper brukar inte ge några besvär, men större polyper kan orsaka nästäppa och även andra besvär. Polyper behandlas med läkemedel och ibland med operation.
En näspolyp växer från bihålorna ner i näsgångarna. Polyperna sitter oftast så långt in i näsan att du inte kan se dem själv.
Du kan ha en eller flera polyper. De kan vara olika stora och brukar sitta på båda sidorna i näsan. Näspolyper är ovanliga hos barn.
Symtom
Små polyper ger inga symtom alls.
Större polyper kan ge något eller några av följande symtom:
Du känner digtäppt i näsanunder en längre tid, och besvären blir inte bättre.
Du fårnedsatt luktsinne och smaksinne.
Du får återkommande snuva.
Symtomen kommer ofta långsamt över flera år, men ibland kan det gå mycket snabbare. Även om polyperna finns i båda näsborrarna kan besvären vara större på ena sidan.
När och var ska jag söka vård?
Kontakta envårdcentralom du är mycket täppt i näsan och inte har blivit bättre efter en månad. Många mottagningar kan du kontakta genom attloggain.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Du kan pröva att skölja näsan med en koksaltlösning. Det finns att köpa receptfritt på apotek eller så kan du göra blandningen själv. Då blandar du ett kryddmått salt i en deciliter vatten.
Du sköljer näsan med en nässköljare i form av en kanna. Kannan finns att köpa på apotek.
Undersökning
För att kunna se om du har näspolyper tittar läkaren in i din näsa. Du kan behöva få avsvällandenäsdroppar eller nässprejinnan om du är mycket täppt i näsan.
Ibland vill läkaren titta längre in i näsan. Det gör hen med hjälp av fiberoptik. Läkaren för in en tunn slang i näsan och kan då se hur det ser ut inuti näsan. Läkaren kan då avgöra om det finns tecken på polyper eller om nästäppan har någon annan orsak.
Ibland görs även endatortomografi.
Behandling
Du som har näspolyper får oftast behandling mednässprejsom innehåller kortison. Det gör att polyperna blir mindre.
Det kan ta flera veckor innan polyperna krymper. Polyperna försvinner inte helt av kortisonsprejen, men de brukar krympa så mycket att besvären minskar. Du kan även behöva takortisontabletterunder några dagar för att polyperna ska krympa ihop snabbare.
För att polyperna inte ska växa igen kan du behöva fortsätta behandlingen med kortisonsprej. Du kan behöva använda kortisonsprejen under flera år och ibland hela livet.
Polyperna kan opereras bort
Polyperna kan opereras bort om du inte blir bättre efter behandling med nässprej.
Hur operationen går till beror på var i näsan och bihålorna polyperna sitter. Vid lindriga besvär kan operationen göras medlokalbedövningoch då kan du lämna mottagningen samma dag som du blir opererad. Du kan behövasövasinför operationen om polyperna är stora och utbredda. Även om du har blivit sövd kan du oftast lämna sjukhuset samma dag.
Efter operationen blir du svullen i slemhinnan och kommer därför att vara mycket täppt i näsan under några dagar. Du får även så kallad packning i näsan. Det kan vara till exempel en tamponad som sväller eller en gasbinda. Tamponaden tar du bort själv. Du får information om när du ska ta bort den. Ofta är det efter en eller två dagar.
Näspolyper kan komma tillbaka
Näspolyper kan komma tillbaka även om du har opererats. För att förhindra att du får tillbaka polyperna bör du använda nässprej med kortison även efter operationen.
Vad beror näspolyper på?
Ofta är det oklart vad näspolyper beror på. De kan till exempel komma efter en långvarig infektion i näsan elleri bihålorna. De kan också bero påallergiska besvär.
Du som är överkänslig mot acetylsalicylsyra har större risk att få näspolyper. Acetylsalicylsyra finns i vissasmärtstillande tabletter.
Det är också vanligare att få näspolyper om du harastma. Astman blir oftast lindrigare efter att du har fått behandling mot näspolyperna.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Undersökning
Behandling
Vad beror näspolyper på?
Påverka och delta i din vård
Mer på 1177.se
När du loggar in på 1177.se
Med e-tjänsterna på 1177.se kan du se personlig vårdinformation och kontakta vården på ett säkert sätt. Här kan du läsa mer om de olika e-tjänsterna.
Näsa och luktsinne
Här kan du läsa mer om sjukdomar och besvär i näsan. Men också om besvär som påverkar luktsinnet.
Läkemedel som du tar genom näsan
Läkemedel som du tar genom näsan kan vara flytande i form av nässprej och näsdroppar, eller som pulver.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.