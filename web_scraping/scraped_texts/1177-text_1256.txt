Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Tobak och alkohol
Tobak
Hjälp att sluta snusa
Hjälp att sluta snusa
Det finns många fördelar med att sluta snusa. Din hälsa och din ekonomi blir bättre och dessutom gör du dig fri från ett beroende. Det viktigaste för dig som planerar att sluta snusa är att du själv verkligen vill.
Att vara beroende av snus handlar till stor del om hjärnans nikotinberoende. Men det handlar också om vanor och inlärt beteende. Du kan läsa mer om det i textenRökning och snusning.
Varför ska jag sluta snusa?
Här är några anledningar att sluta snusa:
Du slipper en ökad risk att få vissa sjukdomar, som exempelviscancer i matstrupen,diabetes typ 2,hjärtinfarktochstroke.
Du får friskare mun, tänder och tandkött. Du får också fräschare andedräkt.
Du slipper vara beroende. Många upplever det som en lättnad att slippa oroa sig för om snusdosan finns till hands till exempel då man vaknar på morgonen.
Du spar pengar.
Läs mer om risker med att snusa i textenRökning och snusning.
Tips för att sluta snusa
Det är ofta lättare att sluta snusa om du vet varför du vill sluta. Börja därför med att svara på följande frågor:
Vad blir bättre för mig om jag slutar snusa?
Varför snusar jag?
Varför vill jag sluta snusa?
Skriv gärna ner dina tankar. Det kan hjälpa att titta på det du skrivit längre fram, i stunder då du känner att din motivation är svag.
Börja med att minska mängden snus
När du har bestämt dig för att sluta kan du sakta minska mängden snus du använder per dag. Då vänjer sig hjärnan vid en mindre mängd nikotin innan du slutar helt.
Några tips för att snusa mindre:
Använd portionssnus i stället för lössnus.
Byt till miniportioner.
Placera snusdosorna där du inte ser dem.
Lämna snusdosan hemma ibland.
Minska tiden med snus i munnen.
Minska mängden snus du tar varje gång.
Prova snus utan nikotin.
Undersök suget
Håll reda på ditt snussug genom att anteckna varje gång du snusar under en dag och vad du gör just då. Sätt sedan betyg på hur viktig just den snusprillan är. Var den nödvändig, mindre viktig eller till och med onödig?
Håll gärna på med detta i minst en vecka. Då märker du om du har snusat extra mycket vissa dagar eller i vissa situationer. Fundera över orsaken till suget och hur du kan göra för att undvika det. Bryt vanan att snusa på vissa platser eller i vissa situationer. Sluta snusa på de ställen där du tillbringar din mesta tid tillsammans med andra, som på jobbet eller skolan.
Börja med att helt undvika de onödiga snusprillorna. Det är vanligt att de utgör hälften av snuset du använder under ett dygn. Därefter kan du fortsätta att minska ner på de övriga.
Råd inför snusstoppet
När du har minskat mängden snus under tre till fyra veckor är det dags att sluta helt. För att det ska gå så bra som möjligt finns det vissa saker som kan vara bra att tänka på.
Här är några råd:
Bestäm ett datum för när du ska sluta snusa.
Stärk din motivation att sluta snusa. Du kan till exempel samla ihop information och göra en lista över anledningar att sluta. Sätt upp den synligt hemma eller ta med dig i en anteckningsbok eller mobil.
Fundera över vad som kan stoppa eller förstöra dina planer. Har du misslyckats tidigare? Vad var det som fick dig att börja igen den gången? Om det till exempel var en fest som fick dig att börja snusa igen, planera in ditt snusstopp under en period utan fester.
Drick inte alkohol under den första tiden, om ditt snusande är förknippat med alkohol.
Här är ytterligare några tips som kan underlätta i stunden, när du håller på att sluta snusa:
Drick ett glas vatten då och då, eller sysselsätt dig med något annat när du känner ett sug efter snus. Suget brukar avta efter cirka en halv minut.
Rör på dig extra mycket om du har möjlighet.
Ta hjälp frånSluta röka-linjen,vårdcentralenochFolktandvården.
Hjälp och stöd för dig som vill sluta snusa
Det viktigaste för att lyckas sluta snusa är att du är motiverad. Det betyder att du känner att du verkligen vill sluta snusa. Råd och stöd ökar också möjligheterna att leva utan snus.
Du kan få råd och stöd hos Sluta röka-linjen. Ring 020-84 00 00 eller besökwww.slutarokalinjen.se. Där kan du få hjälp av personer som har stor erfarenhet av att hjälpa folk att sluta röka. Hjälpen är kostnadsfri. De finns på plats alla vardagar och vissa kvällar.
Du kan också kontakta envårdcentralför att få stöd och hjälp. Många distriktssköterskor är särskilt utbildade i att hjälpa folk att sluta använda tobak och kan hjälpa dig när du behöver extra stöd.
Vanliga abstinensbesvär
Hjärnan är van vid att få en viss mängd nikotin om du snusar regelbundet. Därför kan du få så kallade abstinensbesvär om du slutar snusa och hjärnan inte längre får något nikotin. Abstinensbesvär kan vara obehagligt och leda till att du börjar snusa igen.
Ett vanligt symtom på abstinens är att du känner ett starkt snussug. Suget brukar hålla i sig i 20–30 sekunder.
Här är ytterligare några vanliga symtom på abstinens:
Du känneroro och ängslan.
Du har svårt att koncentrera dig.
Du ärnedstämd.
Du känner dig rastlös.
Du harsvårt att sova.
Du blir lätt irriterad.
Du får ökad aptit och vill äta mer.
Abstinensbesvären brukar försvinna efter en till tre veckor från det att du slutar snusa. Suget efter att snusa och den ökade aptiten kan finnas kvar längre tid.
Du kan få tips för att hantera dessa besvär om du kontaktar professionella tobaksavvänjare som till exempel Sluta-röka linjen.
Om du inte lyckas – försök igen
Om du börjar snusa igen ska du inte ta det för hårt. Det är vanligt att misslyckas några gånger innan man lyckas sluta.
Tänk på att du gjorde ditt bästa, och förhoppningsvis lärde du dig något nytt. Det kan du ha hjälp av nästa gång du bestämmer dig för att sluta.
För varje gång man gör ett seriöst försök att sluta snusa ökar chansen att man lyckas bli långsiktigt snusfri.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför ska jag sluta snusa?
Tips för att sluta snusa
Hjälp och stöd för dig som vill sluta snusa
Vanliga abstinensbesvär
Om du inte lyckas – försök igen
Läs mer
Skapa en hållbar vana - gör en hälsoplan
Det kan vara lättare än du tror att byta en dålig vana mot en bra. När du väl bestämt dig för att göra en förändring kan det vara bra att sätta upp realistiska och tydliga mål. Ett sätt kan vara att upprätta ett avtal med dig själv – att göra din egen hälsoplan.
Så äter du hälsosamt
Hälsosamma matvanor kan bidra till att minska risken för att du ska få hjärt-kärlsjukdomar, övervikt, typ 2-diabetes och cancer. Du behöver inte förändra dina matvanor helt och hållet i ett enda steg. Kom ihåg att varje liten förändring kan göra stor skillnad.
Rökning och snusning - så påverkas din hälsa
När du röker eller snusar får du i dig ämnen som är skadliga för kroppen. De gör att risken ökar för flera sjukdomar. Nikotinet i tobak påverkar också hjärnan så att du blir beroende. Det finns bra hjälp att få om du vill ha hjälp att sluta röka eller snusa.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.