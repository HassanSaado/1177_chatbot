Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Ben och fötter
Schlatters sjukdom
Schlatters sjukdom
Schlatters sjukdom beror på att lårmuskelns senfäste blir inflammerat och svullet. Senfästet sitter på en knöl några centimeter under knäskålen. Den förstorade knölen kan sedan finnas kvar även när själva inflammationen och smärtan har försvunnit.
Schlatters sjukdom är vanligt hos barn och ungdomar mellan åtta och femton år. Sjukdomen kan komma om barnet växer snabbt och samtidigt överanstränger knäna. Det är framför allt de som idrottar som får sjukdomen.
Symtom
Det är vanligt att knölen nedanför knät svullnar upp, gör ont och känns ömt. Det gör ont när barnet idrottar, framför allt om idrotten innehåller hopp. Men det kan också göra ont när hen till exempel löptränar, går i trappor eller har suttit länge och ska resa sig upp.
Läs mer omknäbesvär hos barn och tonåringar.
När och var ska jag söka vård?
De allra flesta som får Schlatters sjukdom behöver ingen behandling eftersom besvären brukar gå över av sig själv.
Kontakta envårdcentralom barnet har ont i knät och inte kan idrotta som vanligt. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Behandling
Schlatters sjukdom brukar gå över av sig själv när barnet blir äldre och slutar växa. De flesta blir bra inom två år. Men för en del fortsätter smärtan även några år i vuxen ålder.
Det första barnet ska göra är att undvika aktiviteter som gör ont. Hen kan till exempel prova en annan sport om träningen är hård och gör ont. Ibland kan det räcka med att undvika den allra hårdaste träningen eller tävlingarna.
Stretchning och träning av musklerna i knät kan lindra besvären. Man kan också bli hjälpt av fysioterapi och ett speciellt förband eller tejpning, som sätts på knät när man gör någon fysisk aktivitet.
Barnet kan behöva opereras om det inte hjälper eller om hen har svåra besvär. Vid en operation tar läkaren bort en del av den svullna knölen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få varadelaktigai sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Påverka och delta i din vård
Läs mer på 1177.se
Så fungerar muskler och senor
Muskler och senor gör att vi kan röra på oss och att viktiga organ i kroppen kan fungera. Musklerna ger stöd till skelettet och skyddar inre organ. I musklerna bildas också värme som hjälper till att hålla kroppstemperaturen på en lagom nivå.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.