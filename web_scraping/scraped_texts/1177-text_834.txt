Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Magsäck och matstrupe
Ont i magen hos vuxna
Ont i magen hos vuxna
Du kan få ont i magen av många anledningar. Orsaken kan vara tydlig, till exempel vid matförgiftning eller mensvärk. Ibland är det svårare att veta vad det beror på, till exempel om besvären handlar om stress eller en sjukdom som är svår att upptäcka. Ofta går magont över av sig själv, men ibland kan behandling behövas.
Här kan du läsa omont i magen hos barn.
Ont i magen kan bero på många olika saker
Begreppet magen används för att beskriva många olika saker. Det kan betyda magsäcken. Det kan också betyda det som brukar kallasmag-tarmkanalenoch som innefattar alla organ som har med matsmältningen att göra. Dit hör till exempel levern, bukspottskörteln eller tarmarna.
Det kan även handla om andra kroppsdelar som finns mellan bäckenet ochlungorna.Där finns till exempelurinblåsan, njurarna,prostatan samt livmodern och äggstockarna.
Ibland beror magont på stress eller oro. Ont i magen kan också vara tecken på att du har fått en sjukdom. Det kan vara en sjukdom som kommer plötsligt. Du kan också ha besvär som pågår i flera veckor. Ibland kan du ha besvär som förbättras och försämras periodvis under flera år, i så kallade skov.
Många gånger kan det vara svårt att hitta någon säker orsak till att du har ont i magen. Ibland kan du ha magbesvär utan att det syns på prover eller andra undersökningar. Exempel på sådana besvär ärIBSoch funktionelldyspepsi.
Vad kan jag göra själv?
Försök att ta reda på orsaken till att du får ont i magen. Ibland finns det en enkel förklaring. Då kanske du kan få besvären att gå över genom att förändra vissa saker i din kost eller i din omgivning.
Det kan vara bra att börja med att se över dina matvanor. Kan ditt magont ha att göra med vad du äter och dricker? Pröva med att utesluta den typ av mat som du misstänker kan orsaka besvären. Fundera också över situationen vid dina måltider. Är det lugnt eller stressigt? Försök att slappna av, äta långsamt och tugga ordentligt.
Du kan också försöka minska stressen i ditt liv. Ditt magont kanske förvärras av stress och oro? Försök att ta reda på vad som får dig att känna oro och stress. Kanske går det att förändra något som gör att stressen minskar? Du kan till exempel försöka sänka kraven på dig själv och dra ner på tempot i vardagen.
Här är några råd för att undvika ont i magen:
Rör dig regelbundet. Gör träningsrörelser hemma eller gå en promenad varje dag. Fysisk aktivitet är bra för att hålla tarmen igång.
Ät fiberrik mat med mycket frukt och grönt och drick vatten för att undvika förstoppning.
Drick mindre kaffe och alkohol. Avstå från rökning.
Se till att fåtillräckligt med sömn.
Använd kläder som sitter löst kring magen och inte klämmer åt.
Prata med din läkare om du tror att dina besvär orsakas av ett läkemedel.
Fundera över på vilka sätt du kan minska stress. Du kan få hjälp med stresshantering till exempel genom kontakt med en psykolog.
När och var ska jag söka vård?
De allra flesta som får ont i magen behöver inte söka vård. Besvären brukar gå över av sig själv.
Kontakta envårdcentralom du har återkommande eller långvariga besvär. Många mottagningar kan du kontakta genom attlogga in.
Kontakta genasten vårdcentralelleren jouröppen mottagningom du har ett eller flera av följande besvär:
Du får plötsligt mycket ont i magen.
Du kräks och maginnehållet ser ut som kaffesump eller innehåller blod.
Du har svart eller blodig avföring.
Du har ont efter ett slag i magen.
Om det är stängt på vårdcentralen eller den jouröppna mottagningen, sök vård på en akutmottagning.
Om det är bråttom
Ring 112 om du har ont i magen och samtidigt är yr, matt, svimmar eller känner dig mycket sjuk.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökningar och utredningar
När du kommer till en läkare är det viktigt att du beskriver magbesvären så noga som möjligt. Det gör det lättare för hen att hitta orsaken till besvären.
Du kan till exempel få berätta följande:
Var i magen du har ont, så exakt som möjligt.
Hur smärtan känns. Beskriv gärna med ord som molande, svidande, värkande, huggande eller knivskarp.
Om smärtan har flyttat sig i magen och om den strålar ut någonstans.
Om det gör ont hela tiden eller om du har ont i perioder.
Hur dina matvanor ser ut och om du tidigare har haft förstoppning.
När du bajsade senast.
Om det finns ett samband med något särskilt som du äter, att du äter, att du inte äter, stress eller läkemedel.
Om det finns något som gör att smärtan minskar eller ökar. Det kan till exempel vara mat, rörelser eller djupandning.
Om du har andra besvär som till exempel illamående eller sura uppstötningar.
Hur det började och om besvären har ökat eller minskat  sedan dess.
Du som har mens får även svara på frågor om den, till exempel när du hade mens senast.
Undersökning av magen
Läkaren undersöker dig genom att känna på din mage. Det är bra om du då försöker vara så avslappnad som möjligt. Det är också bra att berätta hur det känns när läkaren klämmer på olika ställen.
Ibland knackar läkaren på magen med sina fingrar. Hen kan också lyssna med stetoskop för att höra om tarmarna rör sig som de ska och om de innehåller mycket gas. Läkaren brukar även känna i ändtarmen med ett finger efter att ha smort in handsken med lite glidmedel. Hen kan då känna om det finns sår eller sprickor och även taavföringsprovför att se om det finns spår av blod.
Dessa undersökningar kan ibland räcka för att läkaren ska förstå vad besvären beror på. Men det är vanligt att läkaren vill att du ska undersökas mer. Du får då enremisstill en eller flera undersökningar.
Provtagning
Du kan få lämna prover. Det finns inget enskilt prov som ger svar på vad besvären beror på. Därför kan du behöva lämna flera olika prover som till exempelblodprovochurinprov.
Gastroskopi, koloskopi och rektoskopi
Vid engastroskopianvänds ett böjligt instrument som förs genom munnen och matstrupen ner till magsäcken och första delen av tolvfingertarmen.
Vidkoloskopiförs ett böjligt instrument genom ändtarmen upp till tjocktarmen. Instrumenten överför bilder från tarmen till en bildskärm, som läkaren kan se på.
Rektoskopiinnebär att läkaren för upp ett plaströr i ändtarmen. Genom plaströret kan läkaren se förändringar i ändtarmens slemhinna. Läkaren kan även ta små vävnadsprover från slemhinnan med hjälp av en liten tång. Proverna undersöks sedan i mikroskop.
Undersökningarna kan kännas obehagliga och göra lite ont. Du kan få avslappnande och smärtstillande läkemedel för att minska obehaget och smärtan.
Ultraljud
Ultraljudsundersökningbrukar framför allt användas om läkaren misstänker att du har problem med njurarna, gallblåsan eller levern.
Röntgen och andra bildundersökningar
Röntgen används ofta för att undersöka magen. Då används ofta en vätska som kallas kontrastmedel för att bilderna ska bli tydligare. Ibland får du dricka kontrastmedlet och ibland sprutas kontrastmedlet in i blodet. Du kan också bli undersökt meddatortomografieller enmagnetkamera.
Gynekologisk undersökning
Ibland behövs engynekologisk undersökning. Då undersöker en läkare eller en barnmorska inre delen av livmoderhalsen, livmoderkroppen, äggledarna och äggstockarna. Ibland görs även en ultraljudsundersökning vid samma tillfälle.
Behandling
Behandlingen vid ont i magen varierar mycket och beror på vad som har orsakat besvären. Vanligtvis kan du behandla dig själv genom ändrade levnadsvanor, men ibland behövs läkemedel. Du kan också behöva opereras.
Följ länkarna i de följande kapitlen om olika orsaker till magont för mer information om vilken behandling som behövs.
Behandling med läkemedel
Vid vissa besvär kan receptfria läkemedel hjälpa. Det kan till exempel vara om du har besvär avmagsaft som kommer upp i matstrupen,känslig tarmellermensvärk. På apotek kan du få råd om vilka receptfria läkemedel som kan vara bra när du har besvär från magen.
Ibland kan du få läkemedel utskrivna på recept av en läkare. Du kan till exempel behövaantibiotikaom du haräggledarinflammationellerurinvägsinfektion. Du kan behöva läkemedel mot trög mage eller diarré om du har känslig tarm. Du kan också behöva läkemedel som har en kramplösande och lugnande effekt på tarmen.
Vidnjurstenellergallstenkan du behöva tasmärtstillande och antiinflammatoriska läkemedel.
Vid inflammatorisk tarmsjukdom får du ta läkemedel under de perioder du har besvär. Du kan också fåkortisoneller andra inflammationshämmande läkemedel,antibiotikaoch ibland även läkemedel som hämmar celldelningen.
Ibland behöver du få vård på sjukhus. Då kan du få vätska och näring direkt i blodet, så kallatdropp. Det gäller till exempel om du inte kan äta och dricka tillräckliga mängder efter en operation eller om du har stora besvär med inflammatorisk tarmsjukdom.
Behandling genom operation
Ibland kan du behöva opereras. Det gäller till exempel om behandling med läkemedel eller ändring av kosten inte har hjälpt vid till exempel njursten, gallsten, inflammatorisk tarmsjukdom, inflammerade tarmfickor eller muskelknutor i livmodern.
Cancer i magenkan behandlas med operation ellercellhämmande läkemedel, så kallade cytostatika. Cancer kan också behandlas med en kombination av dessa.
Du kan också behöva opereras snabbt om du har till exempel blindtarmsinflammation, brustet magsår, utomkvedshavandeskap, tarmhinder, blodpropp i tarmarnas blodkärl eller ett större pulsåderbråck i magen.
Vad kan plötsligt ont i magen bero på?
Förstoppning, magsjuka, brustet magsår eller njursten kan göra att du plötsligt får ont i magen.
Förstoppning
Vidförstoppninghar du svårt att bajsa och avföringen kan bli hård och trög. Förutom att det gör ont i magen känner du dig ofta uppblåst när du är förstoppad. Du kan också må illa. Förstoppning kan ge både plötsliga och mer långvariga besvär.
Magsjuka
De flesta människor fårmagsjukaen eller flera gånger i livet. När du är magsjuk mår du illa och har ont i magen. Det är också vanligt att kräkas och ha diarré. Du kan även få feber och muskelvärk. Ofta mår du mycket dåligt under en eller ett par dagar.
Blindtarmsinflammation
Blindtarmsinflammationbrukar börja med att du mår illa och har dålig aptit. Du kan ha en känsla av obehag och värk mitt i magen och det känns ömt runt naveln. Efter några timmar brukar besvären ändras. Då får du i stället mycket ont till höger i nedre delen av magen. Efter något dygn kan du få feber.
Njursten
Så kalladenjurstenarkan fastna i urinledaren och hindra urinen från att rinna förbi. Då kan du få intensiva smärtor i sidan. Det växlar mellan att göra lite och mycket ont. Smärtan kan också stråla ut mot ryggen eller ljumsken. Du kan även känna en mer dov, molande värk i sidan. Ofta mår du illa och känner dig uppblåst i magen. Ibland gör det mindre ont när du rör på sig. Ibland kan du se liteblod i urinen.
Gallsten
Gallstensbesvärger en intensiv och skärande smärta under revbenen på höger sida. Smärtan kommer i intervaller efter att du har ätit, speciellt om du har ätit fet mat. Ibland kan smärtan stråla bakåt mot ryggen och upp mot höger axel. Det är också vanligt att må illa och att kräkas.
Gallblåsan kan också bli inflammerad. Då får du ofta en molande värk och det kan kännas ömt om du rör vid revbenen på höger sida. Du kan även få frossa och feber.
Brustet magsår
Magsårinnebär att du har fått ett sår i slemhinnan i magsäcken eller i tolvfingertarmen. Det är ovanligt, men bland kan ett magsår brista. Det innebär att magsåret går tvärs igenom magsäckens eller tolvfingertarmens vägg. Då får du plötsligt mycket ont i magens övre del, som blir öm vid beröring. Det gör ont hela tiden och det är vanligt att vilja ligga stilla. Ibland kan smärtorna stråla ut i ryggen. Ett magsår kan brista utan att du har haft några tidigare besvär.
Inflammation i bukspottkörteln
Bukspottkörteln sitter långt bak i magen, framför ryggraden. Vid så kalladakut inflammation i bukspottkörtelnkan du ha mycket ont högt upp i mitten av magen. Då känns smärtan ofta även ut i ryggen mellan skulderbladen. Du kan också få feber.
Besvären kan vara lindriga, men ofta gör det så ont att du blir blek och kallsvettig. Det är också vanligt att må illa och kräkas och att få svullen mage.
Tarmvred
Det finns två sorterstarmvred. De kallas för tarmhinder och stillastående tarm.
Tarmhinder innebär att något hindrar tarminnehållet från att röra sig framåt i tarmen. Då får du ont i magen. Smärtan ökar när tarmen försöker pressa sitt innehåll förbi hindret. Då är det vanligt att må illa och kräkas. Kräkningarna kan ibland likna avföring.
Vid stillastående tarm har tarmrörelserna stannat av. Då brukar magen bli uppblåst och gasfylld, eftersom varken gas eller avföring rör sig mot ändtarmen.
Pulsåderbråck i magen
Pulsåderbråck i magenkallas också bukaortaaneurysm. Du kan ha ett bråck länge utan att ha besvär av det. Men om bråcket brister får du plötsligt mycket ont och det brukar bli en större blödning i magen.
Smärtorna sitter ofta i magens vänstra sida och strålar ut i ryggen. På grund av blödningen från stora kroppspulsådern kommer du samtidigt imedicinsk chock. Då blir du blek, kallsvettig, får lågt blodtryck och hög puls. Du kanske även svimmar. Det är ett allvarligt tillstånd som är livshotande.
Blodpropp i tarmarnas blodkärl
En blodpropp i tarmarna ger kraftiga smärtor som känns i hela magen. Du blir även illamående, känner dig uppblåst och får diarré som ibland kan vara blodig. En tid innan du blir sjuk kan du ha haft lite ont i magen, framför allt i samband med att du har ätit.
Vad kan ont i magen under lång tid bero på?
Ont i magen som har pågått under flera veckor kan till exempel bero på stress, magkatarr, dyspepsi eller att du inte tål en viss typ av mat.
Du kan få ont i magen av stress
Det är vanligt att få besvär i magen om du känner digstressad, har en svår livssituation eller genomgår enkris.
Stress kan ge ont i magen och även förstoppning eller diarré. Besvären beror oftast på stressen i sig och inte på att det är något fel i din mage.Rökning, alkohol och vissa läkemedel kan göra att du får mer besvär.
Dyspepsi – känslig mage
Dyspepsiinnebär att du har en känslig mage. Det är vanligt att ha ont eller obehag upptill i magen i samband med att du äter. Du kan också känna ett hungersug i den så kallade maggropen under bröstbenet.
Det är också vanligt att bli mätt snabbt, känna sig uppblåst i magen, må illa och att ha lättare halsbränna eller sura uppstötningar. Det är ovanligt att besvären beror på något allvarligt.
Gastrit
Vid gastrit är magsäckens slemhinna inflammerad. De besvär du får i samband med gastrit liknar dem du har vid magsår eller dyspepsi. Värken är ofta sugande eller molande mitt i magen eller högt upp mellan revbensbågarna. Du mår också ofta illa eller har en brännande känsla bakom bröstbenet.
Magsår
Magsårinnebär att du har fått ett sår i slemhinnan i magsäcken eller i tolvfingertarmen.
Besvären kan skilja sig åt mellan olika personer. En del får till exempel mer besvär när de äter, medan andra får mindre besvär då. Men det är vanligt att det gör ont på en viss plats i övre delen av magen. Det är också vanligt att ha ont i perioder. Du kan till exempel ha besvär under flera veckor och sedan vara symtomfri tills nästa period av besvär börjar. Du kan också må illa och snabbt bli mätt.
Halsbränna
Vidhalsbrännakommer magsaft upp i matstrupen. Det beror på att den övre magmunnen inte sluter riktigt tätt utan släpper igenom en del magsaft från magsäcken upp till matstrupen. Du kan få sura uppstötningar när du har halsbränna. Du kan också få en brännande känsla, ont bakom bröstbenet eller ont mitt i övre delen av magen.
IBS – känslig tarm
IBSinnebär att du har olika besvär som har att göra med mag-tarmkanalen. Det är vanligt att ha ont i magen och att det går över när du har bajsat. Du kan också ha omväxlande förstoppning och diarré. Det är vanligt att haför mycket gaser. IBS är inte allvarligt, men kan kännas mycket besvärligt.
Inflammatorisk tarmsjukdom
Crohns sjukdomochulcerös kolittillhör en grupp sjukdomar som har samlingsnamnet inflammatorisk tarmsjukdom.
Vanliga symtom på dessa sjukdomar är att ha ont i magen, diarré,blod i avföringen, minska i vikt och att känna sig trött. Ofta kommer besvären i så kallade skov. Det innebär att du mår bättre under vissa perioder och sedan kommer besvären tillbaka.
Inflammerade tarmfickor
Det är vanligt att få ont i nedre delen av magen om du harinflammerade tarmfickor.Det gör oftast ont på vänster sida. Du kan också få feber, bli hård i magen eller få diarré. Det är också vanligt att känna sig uppblåst i magen.
Urinvägsinfektion
Du som harurinvägsinfektionkan ha en dov och molande värk i magen. Det svider ofta när du kissar och du behöver kissa ofta. Urinen kan vara mörkare än den brukar vara och ibland kan urinen också lukta illa. Det kan komma liteblod i urinenoch du kan känna dig lite frusen. Du kan få ont i ryggen, feber, frossa och känna dig sjuk om infektionen sprider sig till njurarna.
Laktosintolerans
Du som harlaktosintoleranshar för lite av enzymet laktas. Det behövs för att bryta ned mjölksocker. Vid laktosintolerans är det vanligt att få gaser i magen, diarré, magknip och uppsvälld mage efter att ha ätit eller druckit mjölkprodukter.
Celiaki
Celiakikallas även glutenintolerans och innebär att du inte tål proteinet gluten som finns i vete, råg och korn. Symtom på celiaki är att känna sig trött, ha diarré, ha gaser i magen och att minska i vikt. Det är också vanligt att få blåsor i munnen och värk i skelettet. Besvären brukar gå över när du slutar att äta sådant som innehåller gluten.
Läkemedel
Både receptbelagda och receptfria läkemedel kan ge ont i magen. Det gäller till exempel antiinflammatoriska smärtstillande läkemedel. Läs mer om läkemedlen i textenLäkemedel vid långvarig smärta.
Fråga din läkare eller apotekspersonalen om dina läkemedel kan göra att du får ont i magen.
Cancer i magen
Du kan få encancersjukdomi magen. Därför bör du alltid söka vård om du har ont i magen en längre tid. Det gäller särskilt om du samtidigt är trött, har sämre aptit och minskar i vikt.
Gynekologiska besvär som kan ge magont
Ibland kan ont i magen bero på gynekologiska besvär som mensvärk eller endometrios.
Mensvärk
Mensvärkkan göra ont i nedre delen av magen eller ryggen. Du kan även bli yr och illamående.
Det vanligaste är att det gör ont någon dag innan mensen kommer. Du kan också få ont i magen när du har ägglossning, som brukar inträffa ungefär mitt emellan menstruationerna.
Endometrios
Endometriosinnebär att det finns livmoderslemhinna utanför livmodern. Livmoderslemhinnan blöder vid mens och orsakar då en inflammation.
Det är vanligt att få mycket ont vid mens om du har endometrios. Du kan också ha ont vid andra tillfällen. Det är vanligt att smärtan sitter som ett band över bäckenet. Det kan kännas som att den strålar ut i korsryggen eller ner i benen. Du kan också få ont när du har sex och när du bajsar eller kissar.
Äggledarinflammation
Äggledarna svullnar och gör ont om du haräggledarinflammation.Inflammationen beror på att du har fått en infektion som till exempelgonorréellerklamydiai ena eller i båda äggledarna.
Du kan ha en äggledarinflammation utan att ha några besvär. Men det är vanligt att få merflytningarän du brukar ha, ont i magen eller en tyngdkänsla i underlivet. Du kan också få feber och känna dig trött.
Muskelknutor i livmodern
Det kan bildas knutor i livmoderns muskelvävnad. Dessa kallas ävenmyom. Du som har myom får ofta stora mensblödningar. Det är också vanligt att känna tyngdkänsla i underlivet och att det gör väldigt ont när du har mens.
Livmoderhalscancer
Livmoderhalscancersom har spridit sig utanför livmodern kan göra ont på ett sätt som påminner om mensvärk.
Äggstockscancer
Symtomen vidäggstockscancerär ofta otydliga. Diffus magvärk och en känsla av svullnad i magen kan vara första tecknet. Andra symtom kan vara att du behöver kissa ofta, att det trycker mot ändtarmen, förändrade flytningar, en knöl eller ojämnhet i magen.  Du kan också känna dig mycket trött och minska mycket i vikt.
Utomkvedshavandeskap
Utomkvedshavandeskap innebär att du har fått engraviditet utanför livmodern.
Vid utomkvedshavandeskap är det vanligt att få blödningar i graviditetsvecka fem eller sex. Samtidigt får du också mycket ont i magen, ofta långt ner eller i ena sidan.
Det kan bli en större blödning i magen om äggledaren brister. Det är ett allvarligt tillstånd som kan bli livshotande. Du får mycket ont och blir samtidigt yr, kallsvettig och känner dig svimfärdig.
Cystor på äggstockarna
En cysta är en vätskefylld blåsa.Cystor på äggstockarnabehöver inte ge symtom, men ibland kan de göra att du får ont i magen. Du kan ha ont hela tiden eller när du anstränger dig. Smärtan kan också komma plötsligt.
Påverka och delta  i din vård
Du kansöka vårdpå vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationendu får av vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Läs mer på andra webbplatser
Mag- och tarmförbundet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Ont i magen kan bero på många olika saker
Vad kan jag göra själv?
När och var ska jag söka vård?
Undersökningar och utredningar
Behandling
Vad kan plötsligt ont i magen bero på?
Vad kan ont i magen under lång tid bero på?
Gynekologiska besvär som kan ge magont
Påverka och delta  i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.