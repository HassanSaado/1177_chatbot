Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
Sterilisering
Sterilisering
Sterilisering innebär att du genom en operation tar bort möjligheten att bli gravid eller göra någon gravid. Varken sexlusten eller förmågan till ett aktivt sexliv påverkas av att du steriliserar dig.
Du kan sterilisera dig oavsett om du har penis med sädesceller eller livmoder och äggstockar med ägg. Efter en sterilisering fortsätter hormoner, spermier och ägg att produceras som vanligt.
Tänk på att sterilisering inte skyddar motkönssjukdomarutan bara mot oönskade graviditeter.
Hur gör jag för att sterilisera mig
Du behöver få enremisstill en gynekolog eller urolog som utför steriliseringen.
Det varierar hur du gör för att få en remiss beroende på var du bor. I de flesta regioner ska du kontakta vårdcentralen. I en del regioner kan du också skicka en egenremiss till en gynekologmottagning eller urologmottagning.
Välj region ovan för att se vad som gäller i din region.
Socialstyrelsen kan ge tillstånd om du är mellan 18 och 25 år
Du som är mellan 18 och 25 år måste ansöka om tillstånd hos Socialstyrelsen för att få sterilisera dig. Det tillåts oftast om något av följande stämmer:
Det finns risk för att ett eventuellt barn skulle ärva svåra sjukdomar från dig.
En graviditet skulle innebära allvarliga risker för din hälsa.
Du ansöker om attta bort könskörtlarna i samband med könsbekräftande vård.
Socialstyrelsens beslut går inte att överklaga.
När passar sterilisering?
Metoden i sig är alltid mycket säker. Den passar dig som vet att du inte vill ha biologiska barn eller inte vill ha fler biologiska barn. Risken att bli eller göra någon gravid när man är steriliserad är mycket liten.
Metoden påverkar intesexlusten.
När passar inte sterilisering?
Metoden är oåterkallelig, det betyder att det är svårt och komplicerat att ångra sig. Det är inte ens säkert att det går att ångra sig. Därför ska du vara säker på att du aldrig vill ha biologiska barn eller inte vill ha fler biologiska barn innan du steriliserar dig.
Förberedelser
Före operationen får du träffa en kurator, barnmorska eller läkare som förklarar vad en sterilisering innebär. Du får skriva på papper där du intygar att du förstår vad en sterilisering betyder och att du inte kan bli gravid eller göra någon gravid efteråt.
Hur utförs operationen?
Hur operationen utförs beror på om du är en person med penis med sädesceller eller en person med livmoder och äggstockar med ägg.
Sterilisering för dig med penis och pung
Vid en sterilisering gör urologen ett 1–2 centimeter långt snitt i övre delen av pungen. Hen delar sädesledaren och avlägsnar en bit. Därefter knyter hen ihop sädesledaren med hjälp av tråd eller genom att bränna änden på den. Sedan syr hen ihop snitten i huden.
Operationen är oftast enkel och snabb. Du fårlokalbedövninginför operationen.
Sterilisering av penis och pung kallas även för vasektomi.
Sterilisering för dig med livmoder och äggstockar
På den som har livmoder klipps äggledarna av eller täpps till så att inga äggceller kan passera. Det görs genomtitthålskirurgi. Då gör en läkare ett litet titthål i magen och opererar. Du är sövd under operationen.
Efter operationen
Du kan oftast lämna sjukhuset samma dag som du opereras.
Du bör inte cykla eller köra bil direkt efter operationen om du har blivit sövd.
Du som har ett arbete kan oftast återgå till det dagen efter operationen. Du ska dock undvika tung fysisk ansträngning under de närmaste tre dagarna.
Efter en sterilisering för dig med penis och pung
En sterilisering innebär att spermier inte kan blandas med sädesvätskan. Du kan alltså få utlösning som vanligt, men det finns inga spermier i sädesvätskan.
Ungefär tre månader efter operationen får du lämna spermieprov för att säkerställa att det inte finns några spermier i sädesvätskan. Fram till dess behöver du använda annatpreventivmedelvid slidsamlag om du inte vill riskera graviditet.
De allra flesta som gör ingreppet blir snabbt återställda. Men det finns ett litet antal som upplever långvarig smärta i pungen efter att ha genomgått en sterilisering.
Efter en sterilisering för dig med livmoder och äggstockar
Du fortsätter att producera ägg och hormoner som vanligt även efter en sterilisering. Du fårmenssom tidigare. Skillnaden är att ägg och spermier inte längre kan mötas i äggledaren.
Vad kostar det att sterilisera sig?
Det är olika hur mycket steriliseringen kostar beroende på var du bor i landet. I vissa regioner får du själv betala, i andra kostar det som ett vanligt läkarbesök. Du måste göra minst ett läkarbesök före själva operationen.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur gör jag för att sterilisera mig
När passar sterilisering?
När passar inte sterilisering?
Förberedelser
Hur utförs operationen?
Efter operationen
Vad kostar det att sterilisera sig?
Påverka och delta i din vård
Läs mer på 1177
Sexuell hälsa
Här hittar du information om preventivmedel och om hur du skyddar dig mot könssjukdomar. Du kan också läsa om sexlust och orgasmer.
Så fungerar könsorganen
Könsorganen består av flera delar och har flera olika funktioner.
Könsidentitet och sexuell läggning
Här hittar du information om sexualitet och relationer.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.