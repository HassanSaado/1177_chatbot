Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Leder
Bursit – slemsäcksinflammation
Bursit – slemsäcksinflammation
Du har slemsäckar på många ställen i kroppen runt leder och senor. De är små vätskefyllda påsar som har till uppgift att skydda lederna och underlätta rörelserna. Slemsäckarna kan bli irriterade om en led eller sena överbelastas, eller om de utsätts för ett långvarigt tryck.
Slemsäcksinflammation kallas också för bursit och är vanligast i knän, axlar och armbågar. Du kan fåinflammationeri slemsäckarna om du har en reumatisk sjukdom. Det är även möjligt att få en bakterieinfektion i en slemsäck, även om det är mindre vanligt.
Symtom
Följande symtom är vanliga om du har en inflammation i en slemsäck:
Du är svullen i eller kring en led.
Det ömmar om du trycker mot svullnaden.
Det gör ont när du ansträngerledenellersenan.
Du kan även ha en rodnad över svullnaden.
När och var ska jag söka vård?
De allra flesta som får en slemsäcksinflammation behöver ingen behandling, eftersom den ofta läker av sig själv på ett par veckor.
Kontakta envårdcentralom du har mycket ont eller om besvären inte går över på två veckor.
Kontakta genast en vårdcentral eller enjouröppen mottagningom du har feber och en svullen led. Om det inte går eller är stängt, sök vård på en akutmottagning.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Många mottagningar kan du kontakta genom attlogga in.
Behandling
Du bör försöka undvika all belastning på slemsäcken om orsaken till besvären är ett långvarigt tryck. Är orsaken överbelastning bör du minska belastningen på leden eller senan. Men det är ändå bra att fortsätta röra på leden utan att belasta den. Du kan tareceptfria smärtstillande läkemedelom du har mycket ont.
Du kan behöva få behandling med fysioterapi, även kallad sjukgymnastik, om besvären är långvariga. Du kan också få läkemedel mot inflammation eller en kortisonspruta.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få varadelaktigai sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.