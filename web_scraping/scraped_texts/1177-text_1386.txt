Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Mat och dryck när du ammar
Mat och dryck när du ammar
Din bröstmjölk är anpassad till just ditt barn, för att barnet ska växa och utvecklas. Det finns en del saker att tänka på när du ammar. Till exempel behöver du dricka extra mycket vatten och undvika viss mat.
Här kan du läsa mer på 1177.se omhälsosam matoch ombra mat när du är gravid.
Livsmedelsverkethar aktuell information om vad du kan äta och dricka när du ammar.
Mat när du ammar
Det går åt extra energi och näringsämnen för att producera bröstmjölk. Du behöver därför äta allsidigt och varierat. Välj gärna mat som innehåller mycket vitamin D, omega 3-fett, jod och folsyra. Det är också bra att äta järnrik mat.
Du kan äta det mesta när du ammar, men det finns en del mat du bör undvika. Enligt Livsmedelsverkets rekommendationer ska du inte äta fisk som kan ha förhöjda halter av kvicksilver, dioxin och PCB oftare än två till tre gånger per år.Du kan läsa mer på Livsmedelsverkets hemsida om vilka fiskar det gäller.
Många går ner i vikt när de ammar, även om de äter som vanligt. De första veckorna är det vanligt att gå ner ganska mycket i vikt. Därefter är det bra att hålla viktnedgången till högst ett halvt kilo i veckan.
Dryck när du ammar
Du behöver ungefär en liter extra vatten per dygn när du ammar, eftersom det går åt vätska till bröstmjölken. Drick när du är törstig så får du i dig tillräckligt. Undvik helst läsk, energidrycker och saft, eftersom de varken ger dig eller barnet någon näring utan bara onödiga kalorier.
Du kan dricka kaffe och te när du ammar. Den lilla mängd koffein som förs över via bröstmjölken skadar inte barnet.
Alkohol och amning
Du bör undvika att dricka alkohol när du ammar. Enligt forskning innebär det inga medicinska risker för barnet så länge du dricker måttliga mängder. Med det menas ett till två glas vin eller motsvarande en till två gånger i veckan.
Däremot har studier kunnat visa att det finns risker om barnet får i sig mer alkohol än så. Barnets utveckling kan påverkas, bröstmjölksproduktionen minska och barnets sömn kan bli störd. Det är inte klarlagt exakt vid vilka mängder skadorna kan uppstå. Därför är rådet att avstå helt från alkohol när du ammar.
Påverkar förmågan att hantera barnet
Råden om att inte dricka alkohol gäller för alla vuxna som har ansvar för ett litet barn. När du dricker alkohol får du bland annat sämre tålamod och reagerar sämre på barnets signaler. Alkohol påverkar även dina rörelser så att du till exempel kan bli mer fumlig. Små barn är känsliga och behöver behandlas varsamt.
Små barn i egen säng
Små barn bör alltid sova i en egen säng och aldrig dela säng med en vuxen som har druckit alkohol. Risken förplötslig spädbarnsdödökar när små barn och vuxna delar säng, eftersom den vuxna kan råka täcka för barnets ansikte eller lägga sig på barnet. Den risken är extra stor om du har druckit alkohol.
Mer information om alkohol och föräldraskap finns i Folkhälsomyndighetens informationsmaterial"Tänk efter i vilket sällskap du berusar dig!".
Om du blir sjuk eller behöver läkemedel
Det går bra att fortsätta amma om du blir till exempelförkyld,magsjukeller fårfeber.Men då är det extra viktigt att tänka på hygienen så att du inte smittar barnet.Tvätta händerna noga med tvål och vatteninnan du är nära barnet. Du behöver dricka lite extra om du har feber.
Läkemedel och amning
Du som behöver användaläkemedel när du ammarska alltid tala om för läkaren att du ammar. En del läkemedel kan vara skadliga för barnet, och du kan då behövasluta amma.
Du kan tillfälligt tareceptfria smärtstillande läkemedelom du har ont, till exempel läkemedel som innehåller paracetamol eller ibuprofen.
Kosttillskott, naturläkemedel och örtteer
Det här bör du undvika helt när du ammar:
Produkter som innehåller ginseng.
Algprodukter, eftersom de kan innehålla mycket jod.
Fänkålste.
Rådgör alltid medBVCinnan du använder något av följande:
kosttillskott
naturläkemedel
örtteer
traditionella växtbaserade läkemedel
naturprodukter.
Det finns inte tillräcklig forskning som kan visa hur de påverkar barnet, och därför finns det en risk för att de kan vara skadliga. Du bör därför alltid vara försiktig med dem.
Rökning och snusning
Du bör inte röka när du ammar ditt barn. Skadliga ämnen från röken går över i modersmjölken och påverkar barnet. Till exempel kan barnet få försämrad blodcirkulation så att hens fötter och händer blir kalla. Barn som har blivit vana vid nikotin kan bli nikotinberoende.
Undvik rökiga miljöer
Det är även skadligt för barnet att vistas i rökiga miljöer. Undvika sådana miljöer och försök se till att ingen röker i närheten av barnet. Det har visat sig att risken förplötslig spädbarnsdödökar om barnet vistas i rökiga miljöer.
Hjälp för att sluta röka
Röksuget kan komma tillbaka efter förlossningen, även om du har låtit bli att röka under graviditeten.För att sluta röka eller fortsätta vara rökfri kan du behöva stöd.Du kan vända dig tillBVCeller envårdcentralför att få hjälp.
Snus och nikotinersättningsmedel
Nikotinet i snus och olika typer av nikotinersättningsmedel passerar också över i bröstmjölken. Därför är det bäst för barnet om du kan låta bli även snus och nikotinersättningsmedel under amningsperioden.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Mat när du ammar
Dryck när du ammar
Alkohol och amning
Om du blir sjuk eller behöver läkemedel
Kosttillskott, naturläkemedel och örtteer
Rökning och snusning
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.