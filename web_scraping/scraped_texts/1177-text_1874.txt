Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Fler behandlingar
Borttagning av födelsemärken
Borttagning av födelsemärken
Ett födelsemärke är oftast helt ofarligt, men kan vara besvärande, fult eller oroande. Vissa födelsemärken kan tas bort genom ett mindre ingrepp på en vårdcentral, medan andra behöver opereras bort på en specialistmottagning. Det beror på hur födelsemärket ser ut, och var det sitter.
Inom denoffentliga sjukvårdentas födelsemärken endast bort om det finns en medicinsk anledning att göra det. Om du vill ta bort födelsemärken av kosmetiska skäl får du betala själv. Du bör även överväga risken för missprydande ärr. Ibland kan läkaren avråda från att ta bort födelsemärken av kosmetiska skäl.
Förberedelser
Du behöver oftast inte förbereda dig på något särskilt sätt.
Du får lokalbedövning under ingreppet. Det är viktigt att berätta om du tidigare har fått en allergisk reaktion när du har blivit bedövad. Läkaren behöver också få veta om du tarblodförtunnande läkemedel, om ditt blod inte levrar sig som det ska eller om du har någon blodsmitta som till exempel gulsot eller hiv.
Sluta röka och undvik alkohol före och efter operationen
Det är viktigt att helt undvika tobak en tid före och efter operationen. Det gör att såren läker snabbare och att blodcirkulationen och konditionen förbättras så att du fortare återhämtar dig.
Det bästa är att sluta röka helt, men om du inte klarar det så är det bra om du avstår från rökning helst åtta, men minst fyra veckor före operationen. Du bör också undvika att röka helst åtta, men minst fyra veckor efter operationen.
Prata med läkaren om du behöverhjälp och stöd att sluta röka.
Undvik också att dricka alkohol fyra veckor före operationen och fyra veckor efter. Då minskar risken för komplikationer.
Läs mer om levnadsvanor i samband med operation.
Så går ingreppet till
Först tvättas huden runt födelsemärket. Ibland läggs en duk med ett hål i mitten ovanpå huden, så att bara födelsemärket och den närmaste huden omkring syns. Ibland ritar läkaren med en särskild penna hur snittet ska göras.
Lokalbedövningen verkar snabbt
Huden bedövasgenom att bedövningsmedel sprutas in längs den märkta snittlinjen. Sprutan känns ungefär som när du lämnar ett blodprov. Om du ärspruträddkan du fråga på mottagningen om du kan använda bedövande salva eller plåster i förväg. De kan köpas receptfritt på apoteket.
Bedövningsmedlet kan svida i huden en kort stund. Medlet verkar snabbt, redan inom en minut är huden bedövad. Läkaren testar ibland att bedövningen har tagit genom att nypa med en pincett. Om du tycker att det känns väntar läkaren en stund till eller sprutar in mer bedövningsmedel.
Du känner beröring trots att huden är bedövad.
Några extra millimeter hud tas bort
Läkaren skär bort födelsemärket med en kniv som kallas skalpell. För att hela födelsemärket ska bli borttaget skär läkaren några millimeter utanför själva märket.
Läkaren tar bort en avlång, båtformad hudbit med födelsemärket i mitten om det är ett runt märke. Då blir det lättare att sy ihop sårkanterna utan att huden veckas.
Sårkanterna sys sedan ihop och täcks med sårtejp. Utanpå sårtejpen sätts ett förband. Det kan räcka med sårtejp om det är ett mycket litet födelsemärke.
Små födelsemärken kan stansas bort
Ibland tas födelsemärket bort med en vass hålstans. Det är en cirkelformad kniv som används för att stansa bort födelsemärken som är mindre än ett par millimeter. Det är inte alltid som läkaren behöver sy när ett födelsemärke har stansats bort, men ibland kan det behövas något enstaka stygn.
Ingreppet går snabbt
Det tar ungefär 10-20 minuter att få ett litet födelsemärke borttaget. Om födelsemärket är stort eller sitter på ett besvärligt ställe kan det ta längre tid.
Besked inom några veckor
Den borttagna hudbiten brukar undersöks i mikroskop. Resultatet av undersökningen brukar komma inom tre till sex veckor.
Ibland kan ett ingrepp vara olämpligt
Ibland kan det finnas en risk för att det kommer att blöda mer än vanligt när ett större födelsemärke opereras bort. Det kan till exempel vara om du har lätt att få blödningar eller tar blodförtunnande läkemedel. Då tar läkaren ställning till hur nödvändigt ingreppet är och så får ni tillsammans prata om fördelar och nackdelar.
Du kanske kan få göra ett kortare uppehåll med den blodförtunnande medicineringen, vänta till ett lämpligare tillfälle eller få ingreppet utfört på en specialistmottagning.
Så känns det efteråt
Det kan svida i såret och kännas lite ömt under det första dygnet. Du kan ta smärtstillande läkemedel som innehåller paracetamol om du har ont.
Håll förbandet rent och torrt
Stygnen brukar få sitta kvar i en till tre veckor beroende på var på kroppen ingreppet har gjorts. Förbandet ska sitta kvar tills stygnen tas bort.
Håll förbandet rent och torrt. När du duschar får du antingen täcka det med plast som du fäster med till exempel frystejp eller på annat sätt undvika att blöta ner förbandet.
Stygnen kan antingen tas bort på samma mottagning där ingreppet gjordes, eller hos en distriktssköterska.
Biverkningar eller komplikationer är ovanliga
Du kan få en hudreaktion orsakad av tejpen i förbandet.
Du får ett ärr efter ingreppet
Allt som blir kvar sedan du har tagit bort ett födelsemärke är ett ärr i huden. I början är ärret rodnat, men det blir blekare med tiden.
Det brukar ta mellan ett halvår och ett år innan ärret har läkt tillräckligt mycket för att du ska kunna se hur det kommer att bli. I vissa fall kan du få behandling av en hudläkare om ärren är röda och upphöjda. Då får du en kortisonspruta i huden.
En del personer får lättare breda och upphöjda ärr. Sådana ärr uppkommer oftare på bröstkorgens framsida, skuldror och axlar än på andra ställen på kroppen. Läkarna brukar därför avråda från att ta bort födelsemärken inom detta område om den enda orsaken är att du tycker att märket är missprydande.
Skydda ärret en tid
Du bör skydda ärret från solljus de första månaderna eftersom ett nytt ärr kan bli irriterat och missfärgat av solen. Du kan till exempel använda solstift eller hudtejp.
Om du har opererats på ett ställe där huden lätt sträcks ska du undvika stora eller häftiga rörelser under minst en månad.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går ingreppet till
Så känns det efteråt
Påverka och delta i din vård
Läs mer på 1177.se
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
Patientlagen
I patientlagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.