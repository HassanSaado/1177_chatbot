Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av ögon, öron, näsa och hals
Rör i örat
Rör i örat
Att få ett rör i örat innebär att ett litet plaströr sätts in i trumhinnan. Ett rör kan hjälpa om du ofta får besvär med infektioner eller vätska i öronen. Det är vanligast att barn får rör i örat.
Varför görs behandlingen?
De vanligaste orsakerna till att få ett rör i örat är upprepade öroninflammationer eller besvär med vätska i örat, så kallad sekretorisk otit.
Läs mer omörat.
Öroninflammation
Öroninflammationär väldigt vanligt hos barn och kommer ofta tillsammans med en förkylning. Vid en öroninflammation bildas det var i mellanörat och trumhinnan blir röd och tjock. Trumhinnan kan bukta utåt och röra sig sämre.
Öroninflammation går oftast över av sig själv, men en del kan behöva få behandling medantibiotika. En del barn får öroninflammation ofta och kan bli hjälpta av ett rör.
Sekretorisk otit
När du har sekretorisk otit samlas vätska i mellanörat. Vätskan är inte varig och inte ett tecken på en infektion. Sekretorisk otit kallas ibland för öronkatarr.
Det är vanligt att barn får sekretorisk otit efter enförkylningeller en öroninflammation. Hos vuxna uppstår vätska i mellanörat oftast om du till exempel inte kan tryckutjämna vid flygning eller dykning. Om du eller ett barn har mycket besvär av sekretorisk otit kan ett rör i örat hjälpa.
Röret gör att örat luftas
När ljud når trumhinnan börjar den svänga så att ljudvågorna förs vidare. När örat är fyllt av vätska eller var blir trumhinnan inte lika rörlig som den ska. Då dämpas ljudvågorna och hörseln kan bli sämre ett tag. Det känns som att ha lock för örat.
Med ett rör i örat luftas mellanörat och trumhinnan kan röra sig bättre. Röret kan också minska antalet öroninflammationer.
Förberedelser
Före operationen undersöker en läkare öronen och kontrollerar hörseln.
Vuxna som ska få rör i örat får oftastlokalbedövning. Barn blir sövda, eftersom det är viktigt att ligga helt stilla när röret sätts in.
Vuxna som ska opereras behöver inte förbereda sig på något speciellt sätt.
Barn ska inte äta innan operationen
Barn som skasövasbehöver fasta. Det innebär att barnet inte får äta eller dricka något under några timmar före operationen. Hur länge barnet behöver fasta får ni information om av vårdpersonalen innan operationen.
En vecka innan operationen bör barnet bara fåsmärtstillande och febernedsättande läkemedelsom innehåller paracetamol. Vissa andra läkemedel kan göra att barnet blöder lättare, till exempel de som innehåller ibuprofen.
Berätta för läkaren om barnet tar några andra läkemedel regelbundet.
Barn bör inte vara förkylda
Barn med förkylningssymtom ska inte sövas. Det beror på att de kan få besvär med andningen i samband med operationen. Risken för infektioner ökar också.
Kontakta mottagningen om ditt barn verkar vara förkyld. Då flyttas operationen fram.
Så går behandlingen till
Själva operationen går till på samma sätt oavsett om du som opereras får lokalbedövning eller blir sövd. När ett barn ska sövas får du som vuxen vara med inne i operationssalen tills barnet har somnat.
Ibland kan hörselgången behöva rengöras från vax innan operationen. Det är för att läkaren ska kunna se trumhinnan ordentligt. Hos barn görs det när barnet är sövd.
Röret sätts in i ett hål i trumhinnan
För att se bra använder läkaren ett öronmikroskop. Det är en slags kikare som lyser in i hörselgången och förstorar upp. Läkaren gör ett litet hål i trumhinnan. Sedan för hen in röret genom hålet, så att en del av röret är utanför trumhinnan och en del innanför.
Själva operationen tar bara ett par minuter.
Får läkemedel i örat
För att minska risken för en infektion brukar läkaren droppa örondroppar med antibiotika och kortison i hörselgången. En del kan behöva fortsätta behandla med örondroppar hemma någon dag efter operationen.
De här örondropparna kan du också behöva ta vid senare tillfällen, till exempel när du ska bada. Dropparna skrivs ut av en läkare.
Efter operationen
Vuxna som har fått lokalbedövning kan åka hem på en gång. En del kan bli lite yra efter ingreppet. Därför bör du undvika att köra bil direkt efteråt.
Efter operationen får barnet vakna till ordentligt på en uppvakningsavdelning. Det brukar ta upp till en timme. Sedan brukar det gå bra att åka hem.
Så mår du efter operationen
Efter operationen gör det inte ont i örat och röret känns inte. Dygnet efter operationen kan det rinna lite blodblandad vätska ur hörselgången. Det är inte farligt, men ibland kan det behövas örondroppar under några dagar.
Undvik att få vatten i örat
Precis efter operationen ska du undvika att få vatten i örat. Efter några veckor kan du bada, men inte doppa huvudet mer än en meter under vattnet. Ibland kan örat behöva skyddas helt från vatten. På apotek finns speciella öronproppar som du kan köpa för att skydda örat när du badar.
Röret ska kontrolleras regelbundet
Så länge röret sitter kvar i örat behöver det kontrolleras regelbundet av en läkare. Personer som hade enhörselnedsättninginnan operationen brukar få göra ett hörselprov ungefär en månad efter operationen.
Röret ska stötas ut av sig själv
Röret är gjort för att stötas ut från trumhinnan. Det brukar ske efter några månader upp till ett år. Efter det brukar hålet i trumhinnan läka ihop.
Röret kan ibland sitta kvar ännu längre. Det kan opereras bort om det inte stöts bort av sig själv, eller om det blir något annat problem.
Ibland läker inte hålet i trumhinnan ihop igen efter att röret har lossnat, men det är ovanligt. Då kan det behöva opereras.
Biverkningar och komplikationer
Efter operationen kan du eller barnet fortfarande få öroninflammation. Det brukar däremot inte göra lika ont som innan. Eftersom det sitter ett rör i trumhinnan så rinner varet ut genom det, istället för att bli kvar i mellanörat.
Kontakta en vårdcentral om det rinner vätska ur örat eller ser smetigt ut i hörselgången. Det gäller särskilt om det händer vid fler än ett tillfälle och det samtidigt gör ont.
Du kan alltid ringa och fåsjukvårdsrådgivning på telefonnummer 1177.
Infektion kan få fäste runt röret
Ibland hjälper inte örondropparna om du har fått en infektion. Det kan bero på att bakterierna har fått fäste på själva röret. Då kan röret behöva tas bort för att infektionen ska kunna läka.
Ibland behövs en ny operation
En del som har haft sekretorisk otit kan få tillbaka besvären när röret har lossnat. Då kan de behöva få ett nytt rör inopererat.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför görs behandlingen?
Förberedelser
Så går behandlingen till
Så mår du efter operationen
Biverkningar och komplikationer
Läs mer på 1177.se
Ont i örat
Att ha ont i örat är väldigt vanligt hos både barn och vuxna. Det kan ha många olika orsaker. Ofta går problemen över av sig själv, men ibland kan det behövas någon form av behandling.
Narkos
Narkos innebär att du inför en operation eller undersökning blir sövd med hjälp av läkemedel. Därför kallas narkos ibland också för sövning. Den djupa sömnen tillsammans med smärtstillande läkemedel gör att du slipper ha ont och ta del av det som händer under operationen eller undersökningen.
När barn ska opereras
Både barnet och de vuxna kan ha funderingar när barnet ska sövas och opereras. Det är bra att som vårdnadshavare veta och berätta för barnet om vad som kommer att hända. Det gör att hen känner sig lugnare.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.