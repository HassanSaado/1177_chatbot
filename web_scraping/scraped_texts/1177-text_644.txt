Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Kognition och kommunikation
Att få hjälpmedel för kognitivt stöd
Att få hjälpmedel för kognitivt stöd
Du som har en kognitiv funktionsnedsättning kan ha svårt med sådant som handlar om minne och koncentration. Det finns många olika hjälpmedel som till exempel kan hjälpa dig med att planera och hitta.
Här kan du läsa om olikahjälpmedel för kognitivt stöd.
Vem kontaktar jag om jag vill ha ett hjälpmedel för kognitivt stöd?
Du behöver ta kontakt med en person som kan skriva ut hjälpmedel, om du tror att du skulle ha användning av hjälpmedel för kognitivt stöd. Den personen kallas för en förskrivare och är oftast en arbetsterapeut.
Du kan börja med att ta kontakt med till exempel en vårdcentral, en minnesmottagning, psykiatrimottagning, barn- och ungdomsmottagning eller habiliteringsverksamhet. Finns det inte någon arbetsterapeut där får du veta vem du ska kontakta istället. Ofta kan du också kontakta din kommun direkt, om du till exempel redan har kontakt med hemsjukvården.
Ibland behöver du enremissfrån en läkare för att komma till arbetsterapeuten.
Bra att förbereda sig
Tänk igenom vad du vill ha hjälp med innan du träffar arbetsterapeuten. Då blir det lättare att berätta. Fundera på i vilka situationer du behöver stöd och om du känner till några hjälpmedel som du tror skulle fungera för dig.
Hjälpmedel för skola eller arbete
Du som behöver särskildahjälpmedel för ditt arbetekan ansöka om det hos Arbetsförmedlingen eller Försäkringskassan.Skolhjälpmedelär ett delat ansvar mellan varje skola och hälso- och sjukvården.
Hur görs bedömningen?
Den som förskriver hjälpmedlet gör först en bedömning av dina behov. Du får berätta vilka behov och önskemål du har i vardagen. Även en närstående kan vara med och berätta. Arbetsterapeuten tittar också hur du gör i olika situationer.
Bedömningen visar om du har en kognitiv funktionsnedsättning och om du kan bli hjälpt av hjälpmedel. Många hjälpmedel kan du få förskrivna av arbetsterapeuten, men vissa hjälpmedel kan dubehöva köpa själv. Arbetsterapeuten kan ge råd.
Det kan också visa sig att du behöver något annat än hjälpmedel. I så fall får du veta vem du ska kontakta i stället.
Det finns olika metoder för bedömningen
För att få en så rättvis bedömning som möjligt kan arbetsterapeuten använda särskilda metoder.
Ibland finns så kallade behovstrappor, där olika behov prioriteras. Först kommer basbehov som att äta själv eller klä på sig. Därefter kommer behov av att fungera i vardagen, som att handla mat, och sist behov som gäller fritiden.
Hur går utprovningen till?
Om bedömningen visar att du behöver hjälpmedel börjar sedan själva utprovningen.
Under utprovningen föreslår arbetsterapeuten olika hjälpmedel och du får prova dem och lära dig att använda dem. Hjälpmedlet kan ofta prövas hemma hos dig eller i den situation som det ska användas. Det är viktigt att de som hjälper dig eller lever med dig finns med när hjälpmedlet provas ut. Det kan till exempel vara närstående eller boendestödjare. Det kan ta tid att lära sig att använda hjälpmedlet, och det är bra att även personer i din omgivning vet hur hjälpmedlet fungerar och kan hjälpa till.
Det är vanligt att det tar runt en timme att prova ut dina hjälpmedel, men det kan också gå snabbare eller ta längre tid. Det beror på vad ni gör. Du kan behöva prova flera olika sorters hjälpmedel för att hitta de som passar.
Hjälpmedlet utvärderas
Du får sedan använda hjälpmedlet och lära dig hur det fungerar. Arbetsterapeuten följer upp och utvärderar om hjälpmedlet fungerar som det ska. Det görs vid ett eller flera tillfällen. Antingen träffar du arbetsterapeuten eller pratar i telefon.
Efter uppföljningen och utvärderingen brukar utprovningen vara färdig.
Det kan vara jobbigt i början
Det kan vara ansträngande att börja använda ett hjälpmedel för kognitivt stöd. Var beredd på att det kan ta tid innan du har vant dig och lärt dig att använda hjälpmedlet på ett bra sätt.
Du ska få vara delaktig i valet av hjälpmedel
Du ska få vara delaktig i valet av hjälpmedel, så mycket som det är möjligt.
Förutom att det kan finnas många typer av hjälpmedel finns det ofta många varianter och olika varumärken. Tillsammans ska du och arbetsterapeuten komma fram till vad som blir bäst för dig.
Arbetsterapeuten ska berätta om det finns flera olika hjälpmedel som kan passa dig. Då ska du själv få välja vilket hjälpmedel som du vill ha, om arbetsterapeuten tycker att det är rimligt utifrån vad du behöver och vad hjälpmedlet kostar.
Du får oftast låna eller hyra hjälpmedlet.
Fritt val av hjälpmedel
I några regioner och kommuner finns möjlighet till något som kallas fritt val av hjälpmedel. Det innebär att du får en viss summa pengar att köpa hjälpmedel för. Det kallas för en rekvisition.
Summan på rekvisitionen motsvarar kostnaden för ett liknande hjälpmedel från regionens eller kommunens eget utbud. Med rekvisitionen kan du sedan köpa ett hjälpmedel själv. Du kan också lägga till pengar och köpa ett dyrare hjälpmedel än det som rekvisitionen räcker till.
När du har köpt hjälpmedlet ansvarar du för det på samma sätt som andra saker som du har köpt.
Du ska förstå informationen
För att du ska kunna vara delaktig i valet av hjälpmedel är det viktigt attdu förstår den informationsom du får av arbetsterapeuten. Hen ska anpassa sin information till dina behov. Du kan också behöva stöd för att själv kunna uttrycka dig.
Du har möjlighet att fåtolk om du inte talar svenskaellerhar en hörselnedsättning. Du har också möjlighet att få tolk om du till exempel har talsvårigheter.
Vad kostar det att få hjälpmedel för kognitivt stöd?
Den avgift du får betala för att få ett kognitivt stödjande hjälpmedel varierar i olika regioner och kommuner. Ibland är det helt utan kostnad och ibland finns en så kallad förskrivningsavgift eller utprovningsavgift.
Du kan behöva betala ersättning om du tappar bort hjälpmedlet eller om det skadas på annat sätt än genom vanlig användning.
Du som har valt att använda fritt val av hjälpmedel köper hjälpmedlet själv med den summa som du har fått genom rekvisitionen. Vill du ha ett dyrare hjälpmedel kan du själv lägga till pengar.
Kan jag köpa ett hjälpmedel själv?
Du kan köpa ett hjälpmedel själv. Det kan du göra oavsett vilken region eller kommun du tillhör. Kontakta en butik eller leverantör för att få mer information.
Ibland rekommenderas du av vården attköpa hjälpmedel själv. Det kan till exempel vara om dina behov inte motsvarar kraven för att ett hjälpmedel ska kunna förskrivas eller om du vill ha ett extra hjälpmedel. Det kan också vara så att din region har bestämt att den typen av hjälpmedel som du vill ha får man köpa själv, en så kallad egenansvarsprodukt.
Vad händer sedan med hjälpmedlet?
När du har fått hjälpmedlet använder du det så länge du behöver och det fungerar som det ska.
Du ska få information om vem du ska kontakta om hjälpmedlet behöver repareras eller få service. Oftast behöver du inte betala för service eller reparation av ett hjälpmedel som du har fått förskrivet från vården.
Kontakta förskrivaren om hjälpmedlet inte ger det stöd som det ska, trots service och nödvändigt underhåll. Kanske behöver hjälpmedlet justeras eller bytas ut.
Vad ska jag göra om jag inte är nöjd?
Kontakta den som skrev ut hjälpmedlet om du inte är nöjd med ditt hjälpmedel. Du kan behöva få mer information, stöd eller utbildning för att det ska fungera bättre. Det kan ofta ta tid att lära sig använda ett nytt hjälpmedel, även om du har haft hjälpmedel tidigare.
Det kan också vara så att dina behov har förändrats och att du behöver göra en ny behovsbedömning.
Kontakta chefen för den enheten där du fick hjälpmedlet om du inte är nöjd med den arbetsterapeut som du har träffat. Fråga om det är möjligt att få träffa någon annan istället.
Du kan alltid kontakta patientnämnden i din region om du tycker att du inte fått rätt hjälpmedel eller om du inte kommer vidare i kontakten med arbetsterapeuten.
Läs mer om du inte är nöjd med vården.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vem kontaktar jag om jag vill ha ett hjälpmedel för kognitivt stöd?
Hur görs bedömningen?
Hur går utprovningen till?
Du ska få vara delaktig i valet av hjälpmedel
Vad kostar det att få hjälpmedel för kognitivt stöd?
Kan jag köpa ett hjälpmedel själv?
Vad händer sedan med hjälpmedlet?
Vad ska jag göra om jag inte är nöjd?
Läs mer på 1177.se
Kognition och kommunikation
Ett hjälpmedel kan till exempel hjälpa dig att komma ihåg saker, koncentrera dig eller uttrycka dig. Det finns också särskilda hjälpmedel för att ringa om du till exempel har mycket nedsatt hörsel.
Arbetshjälpmedel
Du som har en funktionsnedsättning eller en sjukdom kan behöva särskilda hjälpmedel för att kunna arbeta.
Hjälpmedel i skolan
Du som har en funktionsnedsättning ska få det stöd du behöver för att kunna gå i skolan eller studera på högskola och universitet. Du ska få hjälpmedel och kurslitteratur som fungerar för dig.
Tolktjänster vid funktionsnedsättning
Du kan få hjälp med tolkning om du har en hörselnedsättning, dövhet eller dövblindhet. Du kan också få tolkning om du har svårt att prata, läsa eller skriva.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.