Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Muskler
Muskelkramp - sendrag
Muskelkramp - sendrag
Muskelkramp innebär att en muskel plötsligt drar ihop sig och gör ont. Om du får kramp i vaden eller under foten kallas det även sendrag. Alla kan få muskelkramp. Kramp i en muskel är vanligt och skadar inte muskeln.
Muskelkramp är vanligt hos äldre och gravida, särskilt under senare delen av graviditeten.
Varför får jag muskelkramp?
Varför man får muskelkramp är oftast inte känt. Det är vanligt att få kramp om du har ansträngt någon muskel mer än vanligt. Det kan ske när du till exempel har idrottat eller arbetat länge i trädgården. Du kan också få kramp om du har suttit, legat eller stått i en obekväm ställning under en längre tid.
Muskelkramp kommer ofta när du ska somna eller när du sover.
Vätskedrivande läkemedel kan göra att du lättare får kramp. Orsaken till muskelkramp kan också vara olika sjukdomar, även om det är ovanligt.
Symtom
Muskelkramp är vanligast i foten eller vaden. När du får kramp drar muskeln plötsligt ihop sig och det gör ont. Muskeln är hård och spänd. Det är vanligt att både kunna se och känna att muskeln har dragit ihop sig.
När och var ska jag söka vård?
Kontaktavårdcentralenom du ofta har besvärlig kramp. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Krampen går ofta över av sig själv inom några minuter. Du kan pröva att gå några steg om du har kramp i benet eller foten. Du kan försöka få krampen att släppa genom att massera och försiktigt sträcka ut muskeln.
Om du har kramp i vaden kan du pröva att ställa dig upp och trycka foten mot golvet. Du kan också sträcka ut muskeln genom att böja upp foten och trycka den mot exempelvis sänggaveln eller en vägg. Du kan även stå upp, ta ett steg bakåt med det smärtande benet och trycka foten mot golvet.
Ett sätt att förebygga kramp är att pröva att stretcha regelbundet, till exempel när du har motionerat. Det är bra att stretcha musklerna när de är uppvärmda, till exempel efter en promenad.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få varadelaktigai sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför får jag muskelkramp?
Symtom
När och var ska jag söka vård?
Vad kan jag göra själv?
Påverka och delta i din vård
Läs mer på 1177.se
Så fungerar muskler och senor
Muskler och senor gör att vi kan röra på oss och att viktiga organ i kroppen kan fungera. Musklerna ger stöd till skelettet och skyddar inre organ. I musklerna bildas också värme som hjälper till att hålla kroppstemperaturen på en lagom nivå.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.