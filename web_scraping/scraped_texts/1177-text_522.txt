Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Symtom/sjukdom - andra språk
RS-virus hos barn - somaliska
Fayruska RS-ka ee carruurta
Infegshanada fayruska RS-ka ayaa qaar caadiya ah. Dadka badankoodu waxay u xanuunsadaan sida hargabka oo kale. Carruurta qaarkood ayaa aad u jiran karta iyagoo daryeel cisbitaal u baahan kara.
Fayruska RS-ka ayaa badiyaa xilliyada dayrta iyo jiilaalka la helaa.
Läs texten på svenskahär.
Calaamadaha
Infegshanka fayruska RS-ka ayaa hargabka caadi ah u ekaan kara. Carruurta da'doodu lix bilood ka yar tahay, ayaa sidaas darteed aad u xanuunsan kara. Waxay caadi ahaan qaadataa dhowr todobaad ka hor inta uu ilmahu bogsanaayo.
Kuwan ayaa ah calaamadaha ugu horeeya ee fayruska RS-ka:
Ilmuhu waxa uu leeyahay duuf isagoo sanku xiran yahay.
Ilmahu waxa uu leeyahay xumad/qandho.
Ilmaha waxa ku adag inuu naaska jaqo, wax cuno ama wax cabo. Waxay ilmaha ka dhigtaa mid daalan.
Maalmaha ugu horreeya ayay carruurta qaarkood aad u xanuunsadaan. Markaas ayay neefsashadu ku adkaan kartaa. Waxa dhici karta in taas siyaabo badan loo dareemo:
Ilmaha ayaa si degdeg ah u neefsanaaya.
Caloosha ayaa dibada iyo gudaha kolba ugu soo bax baxaysa marka uu ilmuhu neefsanaayo.
Waxay u muuqataa inay ilmaha neeftu ku adag tahay.
Waxa laga yaabaa in carruurta qaarkood neefsashada yara istaagto/hakan ka galo. Markaas ayuu ilmuhu muddo yar oo gaaban neefsashada wada joojiyaa.
Qufac xun
Fayruska RS-ka ayaa qufac xun keeni kara. Waxay bilaabmi kartaa dhowr maalmood ka dib marka uu ilmuhu calaamadaha ugu horreeya yeeshay. Ilmaha ayaa xoog u qufuci kara todobaadyo badan.
Goorma iyo xaggee ayaan daryeel ka raadsanayaa?
Dadka uu fayruska RS-ku ku dhacay ayaan badankoodu u baahnayn inay daryeel caafimaad raadsadaan. Cudurka ayaa caadi ahaan isagu iskii iska taga.
Degdeg ula xiriir rug caafimaad markay waxyalaha soo socda mid ka mid ahi kugu haboon tahay:
Ilmuhu waxa uu ka yar yahay 3 bilood isagoo qandho leh.
Ilmaha ayay neeftu ku adag tahay.
Ilmuhu naaska ma qaadan karo, waxba ma cuni karo ama cabi karo.
Daryeel ka raadso qeybta gargaarka degdega ah (akutmottagning) haddii rugta caafimaadku (vårdcentralen) xiran tahay ama aanay idin qaabili karin.
Haddii ay wax jiraan oo kaliya uun
Isla markaaba soo wac 112 haddii ilmaha neeftu qabato/ku istaagto.
Waxaad had iyo jeer soo wici kartaa oo talo aad ka heli kartaa lambarka telefoon ee 1177
Wac lambarka 1177 haddii aad rabto in lagaa caawiyo waxay tahay inaad sameyso. Cidda ka jawaabeysaa waa kalkaalisooyin. Waxay iyagu kuu sheegi karaan halka aad daryeel ka raadsaneyso, haddii kaas loo baahdo.
Waxay kalkaalisooyinku ku hadlaan af Iswidhish iyo Ingiriisi. Mararka qaarkood ayay suurtogal tahay in luuqado kale caawimo lagu helo.
Wac 0046 771-11 77 00 haddii aad haysato telefoon lambar wadanka dibadiisa leh.
Sidan ayaad ilmaha guriga ugu caawin kartaa?
Sidan ayaad ilmo xanuunsanaaya u caawin kartaa:
Ilmaha sii dawada sanka la iskaga buufiyo ama dhibcaha sanka la iskaga shubo oo biyo milix leh ku jiraan. Waxay ka caawinaysaa haddii ilmaha uu sanku xidhan yahay.
Isticmaal aalad lagu soo nuugo oo gaar ah si aad duufka sanka uga soo saartid. Waxa laga helayaa farmasiiga.
U ogolow in ilmuhu seexdo isagoo madaxu jidhka intiisa kale ka sareeyo. Waxaad sariirta u dhigi kartaa barkin dheeraad ah.
Ilmaha badiyaa dareere sii. Tusaale ahaan waad naasnuujin kartaa ama waxaad marar intii hore ka badan siin kartaa caanaha daasada.
Ilmaha sii cunto marar intii caadiga aheyd ka badan haddii ilmuhu aanu awoodin inuu maalin kasta wax badan cuno.
Ilmaha sii dawada qandhada haddii uu ilmahu aad ugu jiran yahay qandhada darteed. Farmasiiga weydii nooca aad isticmaali karto. Dhakhtar la hadal marka hore haddii ilmahu uu lix bilood ka yar yahay.
Sidee ayaa fayruska RS-ka loo kala qaadaa?
Waxa fayruska RS-ka la kala qaadaa marka qof qaba cudurku uu hindhiso ama qufaco. Markaas ayaa dhibco yaryar oo fayrus wataa sameysmayaan. Waxaad qaadi kartaa haddii ay adiga dhibcuhu ku soo gaareen.
Fayruska RS-ka ayaa sidoo kale la kala qaadi karaa markaad taabato qofka fayruska qaba, tusaale ahaan haddii aad gacmaha is qabsataan. Wuxuu fayrusku kaa gali karaa afka ama sanka haddii aad gacmahaaga wajiga ku taabatid.
Waxaad yaren kartaa khatarta RS-ka
Sidan ayaad u yareyn kartaa khatarta aad RS-ka ku qaadeyso:
Badiyaa gacmaha dhaq.
Dadka kale masaafad u jirso, gaar ahaan gudaha guriga.
Ka fogow xiriirka dadka hargabka qaba.
Dooro waxqabadyada aad dibada ku kulmeysaan.
Carruurta qaar ayaa aad u xanuunsata
Khatarta in si xun loogu xanuunsado RS-ka ayaa aad u weyn haddii kuwan mid ka mid ahi ay ku haboon tahay:
Uu ilmuhu saddex bilood ka yar yahay.
Ilmuhu uu ka yar yahay hal sanno jir oo uu shan todobaad wax ka badan ka soo hor dhashay mudadii loo qabtay.
Ilmuhu uu tusaale ahaan qabo, xanuun wadnaha, sambabada ama habdhiska neerfaha/dareenka.
Waa mid si gaar ah/aad u muhiim ah in carruurta halista ugu jirta inay xoog/si xun ugu xanuunsadaan laga ilaaliyo.
Daaweynta
Carruurta qaarkooda xooga ugu xanuunsada ayaa daryeel cisbitaal u baahan kara. Waxa uu cisbitaalka ilmuhu ka heli karaa dareere iyo nafaqo.
Carruurta ay neefsashadu ku adag tahay ayaa taas caawimo heli karta.
Dawooyinka fayruska joojisa
Waxa jirta dawo fayruska ka joojisa inuu ilmaha ka dhigo mid si xun ugu xanuunada. Waxa taas la isku siiyaa daryeelka caafimaadka. Carruurta khatarta ugu jirta inay fayruska RS-ka si xun ugu xanuunsadaan ayaa dawo u baahan karta.
Share article
Share on facebook
Share on twitter
Share with a friend
Print page
Page Navigation
Calaamadaha
Goorma iyo xaggee ayaan daryeel ka raadsanayaa?
Sidan ayaad ilmaha guriga ugu caawin kartaa?
Sidee ayaa fayruska RS-ka loo kala qaadaa?
Waxaad yaren kartaa khatarta RS-ka
Carruurta qaar ayaa aad u xanuunsata
Daaweynta
Waxyaalo badan oo af Somali ah ayaa ku jira
Soomaali
Waxaad halkan ka arki kartaa waxyaabaha ku jira bogga 1177.se oo af Soomaali ku dhigan. Gobolka bogga xaggiisa sare ka dooro si aad ugu aragto waxyaabaha ku khuseeya.
1177 in other languages
Here is a list of other languages that the material is available in. The page is available in English.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.