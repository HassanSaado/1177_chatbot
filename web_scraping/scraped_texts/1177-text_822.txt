Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Pung och testiklar
Testikel som inte kommit ner i pungen
Testikel som inte kommit ner i pungen
Hos en del barn har en eller båda testiklarna inte kommit ner i pungen när barnet föds. Ibland kommer testikeln ner i pungen av sig självt under det första halvåret. Hos för tidigt födda är det rätt vanligt att testiklarna inte finns i pungen redan vid födseln. Ibland behöver testikeln flyttas med en operation.
Det är bra att berätta på barnavårdscentralen, BVC om du misstänker att testiklarna inte är på plats i pungen.
Symtom
Du kan själv känna om testiklarna finns i pungen. Det gör du när barnet är lugnt och avslappnat, till exempel när barnet tar ett bad.
När och var ska jag söka vård?
Kontaktabarnavårdcentralen, BVC,om du inte kan känna att testiklarna finns i pungen.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Undersökningar
Barnets testiklar undersöks på BB och på BVC. Där brukar det upptäckas om barnet har en testikel som inte har kommit ner i pungen.
Behandling
När en testikel eller båda testiklarna inte har kommit ner i pungen behöver barnet opereras. Det förekommer att testikeln kommer ner av sig själv efter sex månader, men väldigt sällan efter tolv månader. Operationen bör göras innan barnet är 18 månader.
Operationen görs medan barnet är sövt. Det är vanligast att barn sövs genom att få smärtstillande läkemedel eller sömnmedel direkt i blodet, genom en tunn plastslang.Det kallas för en venkateter.
Operationen brukar ta en halvtimme. Ofta används stygn som löser upp sig av sig självt.
Efter operationen kan barnet må illa och kräkas. Att få vätska genom venkatetern kan vara bra om barnet kräks mycket. De flesta kan åka hem samma dag som operationen har skett.
Ibland måste läkaren göra entitthålsoperationför att se om testikeln ligger i magen eller saknas helt.
Efter operationen
Det finnsreceptfri smärtlindrande medicinsom hjälper om barnet har ont efter operationen. Efter ungefär en vecka brukar barnet kunna röra sig och leka som vanligt.
Följdsjukdomar
Det är viktigt att operera testikeln, så att den ligger i pungen. Möjligheten att få biologiska barn minskar om testikeln inte ligger i pungen. Det finns också en ökad risk för testikelcancer om testikeln inte ligger i pungen.
Vad händer i kroppen?
Under fosterlivet bildas testiklarna i magen. Mot slutet av fostertiden ska testiklarna komma ner i pungen, men ibland har de inte kommit ner när barnet föds. Ju tidigare barnet föds desto vanligare är det att testiklarna inte har kommit ner i pungen.
Hos en del barn kommer testiklarna ner i pungen av sig själva under det första levnadsåret, men ibland stannar ena testikeln för högt upp. Testikeln brukar inte komma ner av sig själv om den inte har kommit ner när barnet är sex månader. Det är oftast bara en av testiklarna som inte kommit ner, men det kan vara båda två.
Du ska förstå informationen
För att du ska kunna vara delaktig i vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur lång väntetid det kan vara innan du får behandlingen.
Även barn ska vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar
Behandling
Följdsjukdomar
Vad händer i kroppen?
Du ska förstå informationen
Läs mer på 1177.se
Så fungerar det manliga könsorganet
Det manliga könsorganet består av flera olika delar. Några sitter utanpå kroppen och en del sitter inuti kroppen.
Pung och testiklar
Här kan du läsa om sjukdomar och besvär i pung och testiklar.
Förhud
Här kan du läsa om olika förhudsproblem.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.