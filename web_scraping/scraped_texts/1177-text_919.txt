Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Klåda
Torr hud och klåda
Torr hud och klåda
När huden är torr har den för lite fukt och fett. Huden kan då vara ömtålig och klia. Det är viktigt att sköta om torr hud så att besvären inte blir värre.
Du kan få besvär medeksemom huden är mycket torr.
Symtom
Torr hud kan vara rödflammig och fjälla. Det är vanligt att huden känns stram, särskilt när du har duschat eller solat.
Huden kan vara lite torrare på vissa ställen, till exempel:
armbågarna
knäna
smalbenen
händerna
fötterna.
När och var ska jag söka vård?
Kontakta envårdcentralom du har försökt lindra besvären i ungefär en vecka utan att det har hjälpt, eller om besvären förvärras.
Om det är helg kan du vänta tills det blir vardag. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom eller hjälp med var du kan söka vård.
Vad kan jag göra själv?
På vintern är luften torrare både utomhus och inomhus. Då behöver du sköta om din hud extra noga.
När du tvättar dig
En del av hudens naturliga fett försvinner när du tvättar dig med tvål. Därför är det bra att använda olja eller tvättkräm istället för tvål. Olja löser upp smuts utan att huden torkar ut. Om du vill använda tvål är det bra att använda en som är mild och oparfyrmerad.
Det finns speciella duscholjor och badoljor att köpa på apotek.
Efter duschen är det bra att klappa huden torr med handduken i stället för att gnugga.
Du kan också pröva att inte duscha eller bada så ofta.
Smörj huden
Du kan behöva smörja in dig med en mjukgörande kräm eller lotion en eller ett par gånger om dagen. Att smörja in huden kan även minska klådan.
Mjukgörande medel innehåller fett och fuktighetsbevarande ämnen i olika mängd. En lotion är tunnare och mindre fet än en kräm. En del föredrar lotion som snabbt tränger in i huden, men som i stället kan behöva smörjas på oftare. Andra tycker att en fetare kräm är bättre och effektivare. Du får pröva dig fram.
På apotek och i många andra butiker finns många olika slags krämer och lotioner.
Försök att inte klia
Försök att inte klia, gnugga eller riva på hud som är irriterad. Det kan förvärra besvären.
Undvik värme
Värme kan förvärra klådan. Därför är det bra om du klär dig svalt och har löst sittande kläder närmast kroppen.
Du kan också sänka temperaturen i sovrummet eller använda ett tunt täcke.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.