Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Rygg och nacke
Nackspärr
Nackspärr
Nackspärr innebär att du plötsligt får kramp i nackmusklerna. Det gör ont och du blir stel i nacken. Besvären brukar gå över av sig själv.
Besvären kan komma när du har gjort en häftig rörelse med huvudet eller har sovit i en obekväm ställning. Ibland finns det ingen tydlig orsak.
Symtom
Du har kramp och ont samtidigt som du får svårt att röra på huvudet. Vanligtvis är det svårare åt ena hållet. Det kan göra mycket ont när du försöker vrida på huvudet.
Vad kan jag göra själv?
För de flesta går det onda i nacken över av sig själv inom ett par dagar eller en vecka.
Rörelse är bra
Det är lätt att tro att kroppen läker bäst när den vilar, men kroppen trivs bra när den får röra på sig. Den ökade blodcirkulationen påverkar hela kroppen positivt och gör att läkningen går fortare. Du bör försöka undvika rörelser som gör ont, men annars kan du fortsätta göra det du brukar göra.
Värme kan kännas skönt
Värme kan ofta minska värken. Du kan till exempel linda en halsduk runt halsen eller använda en värmedyna. Det finns också särskilda vetekuddar eller kornkuddar som du värmer upp i mikron. En varm dusch eller ett varmt bad kan också kännas skönt och lindra smärtan.
Receptfria läkemedel kan hjälpa
Det finns flera olikareceptfria smärtstillande läkemedel, till exempel läkemedel som innehåller paracetamol.
När och var ska jag söka vård?
De allra flesta som har nackspärr behöver inte söka vård. Besvären brukar gå över av sig själv.
Kontakta envårdcentralom du inte har blivit bättre inom två veckor. Många mottagningar kan du kontakta genom attlogga in.
Om det är bråttom
Kontakta genast envårdcentraleller enjouröppen mottagningom du har ont i nacken och känner dig mycket sjuk. Om det inte går eller är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Hur kan jag förebygga?
Du kan försöka förebygga problem med nacken om du ofta får besvär med nackspärr. Det är bra om du på olika sätt försöker komma igång och röra på dig om du inte redan är fysiskt aktiv. Du kan till exempel promenera, gå stavgång eller gå på gympa. Du behöver bygga upp och stärka musklerna i nacken, magen och ryggen.
Det är viktigt att du sitter eller står i rätt ställning när du arbetar. Detsamma gäller om du till exempel sitter och läser en längre stund. Nackmusklerna avlastas om du håller huvudet rakt och ser rakt fram.
Belastningen ökar då du böjer på huvudet. Undvik därför framåtböjd belastning om du till exempel sitter och läser en längre stund. Det är bra om du tar regelbundna pauser och rör på dig.
En kudde och en säng som känns bekväm kan också minska risken för nya besvär.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få varadelaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Läs mer på 1177.se
Ont i nacke och axlar
Avslappning för nacken
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Hur kan jag förebygga?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.