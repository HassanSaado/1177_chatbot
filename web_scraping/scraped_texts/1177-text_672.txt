Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad händer när man får nickelallergi?
Vad händer när man får nickelallergi?
Fråga
Jag undrar vad som händer när man får nickelallergi, och vad man kan göra åt det?
Svar
Vad är nickelallergi
Nickelallergi är den vanligaste av de så kallade kontaktallergierna. En kontaktallergi innebär att du får besvär på huden när den kommer i kontakt med ett visst ämne, exempelvis nickel. Andra vanliga ämnen är till exempel konserveringsmedel, parfymer och olika gummikemikalier. Gummikemikalier finns i exempelvis gummihandskar.
När huden kommer i direkt kontakt med nickel kan du få ett eller flera av följande besvär:
röda kliande utslag
svullnad
knottror eller blåsor
torr hud och det kan bildas sprickor.
Nickelallergi är inte smittsamt eller ärftligt. Däremot kan känslig hud lättare fåeksemefter kontakt med ämnen som framkallar allergi eller som gör huden irriterad. Allergin utvecklas oftast av att huden kommer i kontakt med nickel under en längre tid. Det är vanligt att få allergi efter att ha tagit hål i öronen. Man har oftast nickelallergi hela livet om man har fått en allergisk reaktion en gång.
En del får också långvariga besvär med handeksem
Ibland är det svårt att undvika det ämne man är allergisk emot. Du kan då behöva byta yrke. Det gäller yrken där du kommer i kontakt med mycket kemikalier och vatten, till exempel frisör och lokalvårdare.
Ska alla metallföremål undvikas?
Du behöver inte undvika alla typer av metaller. Det är bara nickel som ger allergi. Men många vanliga föremål innehåller nickel, till exempel smycken, örhängen och armbandsklockor. Därför är det bra att ta reda på vad föremålet är gjort av. Det är ingen risk att få nickelallergi av till exempel diskbänkar, kranar och bestick. De består av rostfritt stål som binder nickelmetallen hårt till stålet. Därför kan inget nickel frigöras.
Du kan köpa ett nickeltest på apoteket för att testa exempelvis om knappar och annat innehåller nickel.
Några förebyggande råd
Undvik att ta hål i öronen eller pierca dig på andra delar av kroppen. Det beror på att nickel finns både i håltagaren och i många smycken.
Använd handtag i trä eller plast i stället för metallhandtag.
Använd bestick och köksredskap bara av rostfritt stål eller andra material än metall.
Undvik nickel nära huden. Sätt en bit vanlig plastslang på dörrhandtag och verktyg om du har nickelallergi.
Ta reda på vilken metall som finns i de smycken och kläder som du köper. Nickel kan finnas i armbandsklockor, jeansknappar, dragkedjor, nitar i bälten, BH-spännen och metalldelar på glasögon.
Var försiktig med smink. Det finns nickel i vissa mascaror och ögonskuggor.
Behandling av eksem
Du behandlar dina eksemgenom att smörja in dem regelbundet med mjukgörande kräm och kortisonkräm som finns på apotek.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.