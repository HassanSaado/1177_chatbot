Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Lagar och bestämmelser
Anmälan om vårdskada – lex Maria
Anmälan om vårdskada – lex Maria
En vårdskada är en skada som du har fått inom vården och som kunde ha undvikits. En vårdskada eller en händelse som kunde ha lett till en vårdskada måste utredas av vårdgivaren. En allvarlig vårdskada eller en risk för en allvarlig vårdskada ska också anmälas till Inspektionen för vård och omsorg, IVO. Det kallas för en lex Maria-anmälan.
Bestämmelserna gäller för all hälso- och sjukvård, även för den privata vården, tandvården och apoteken.
Vad är en vårdskada?
En vårdskada är en skada som inträffat i vården och som kunde ha undvikits om rätt åtgärder hade gjorts.
Skadan kan ha uppstått vid en undersökning, i samband med vård eller under en behandling. Skadan kan vara kroppslig eller psykisk.
Vad är en allvarlig vårdskada?
En vårdskada som inte försvinner och som påverkar dig för resten av livet räknas som en allvarlig vårdskada. En vårdskada som har gjort att du har fått mycket större behov av vård räknas också som allvarlig. Detsamma gäller om händelsen bidrar till att en patient avlider.
Här är några exempel på sådant som kan leda till en allvarlig vårdskada:
Din undersökning, vård eller behandling har inte blivit av eller har blivit fördröjd.
Din undersökning, vård eller behandling har genomförts på ett felaktigt sätt.
Du har fått felaktig eller otillräcklig information.
Ditt läkemedel har blivit förväxlat, felaktigt förskrivet, doserat på fel sätt eller utlämnat på fel sätt.
Du kan ha rätt tillersättning om du har fått en vårdskada.
Vad är inte en vårdskada?
Det här är inte en vårdskada:
En komplikation som inte gick att undvika.
En behandling som inte gav önskat resultat.
Vårdskador och risker för vårdskador ska utredas
Vårdgivaren ska göra en egen utredning vid alla typer av vårdskador. Det ska också göras en utredning om det har funnits en risk att en händelse skulle kunna leda till en vårdskada.
I utredningen ska det bland annat framgå vad verksamheten planerar att göra eller redan har gjort för att något liknande inte ska hända igen.
Hur stor och omfattande utredningen ska vara beror på vad som har hänt och hur allvarlig händelsen var.
Allvarliga vårdskador ska anmälas enligt lex Maria
Vid allvarliga vårdskador eller när det har funnits en risk för en allvarlig vårdskada ska utredningen vara mer omfattande. Då måste också vårdgivaren anmäla händelsen tillInspektionen för vård och omsorg,IVO. En sådan anmälan kallas för en lex Maria-anmälan. Den utredning som har gjorts ska skickas till IVO tillsammans med anmälan.
Varje sjukhus eller vårdmottagning ska ha en anmälningsansvarig som anmäler till IVO. Anmälan ska vara hos IVO så snart som möjligt.
IVO granskar om vårdgivaren har utrett händelsen tillräckligt mycket och har gjort det som behövs för att säkerheten för patienterna ska vara hög.
Vårdgivaren behöver inte göra någon anmälan till IVO om vårdskadan inte är allvarlig. Då räcker det med den utredning som vårdgivaren själv gör.
Du ska få information
Du som patient ska informeras om att du har fått en vårdskada. Du ska också få veta om händelsen har rapporterats till IVO.
I den utredning som genomförs vid allvarliga vårdskador ska du själv få möjlighet att beskriva hur du uppfattade det som hände. En närstående kan göra det i ditt ställe om du av någon anledning inte kan eller vill.
Du ska också få information om vilket beslut IVO fattar så snart det är klart. Vårdgivaren utser en person som ska se till att du får informationen. Oftast är det verksamhetschefen där du har vårdats.
Vården ska lära av misstagen
Anledningen till att bestämmelserna finns är framför allt att sjukvården ska lära sig av de misstag som sker. På så sätt vill man förhindra att andra skadas inom vården.
Ett annat syfte är att du som patient ska få klarhet i varför en vårdskada har uppstått.
IVO analyserar anmälningarna om fel och brister från sjukvården i hela Sverige. IVO kan sedan skicka ut rekommendationer till sjukhus och vårdcentraler för att förebygga att liknande händelser sker igen.
Om du är missnöjd med din vård
Börja med att kontakta den mottagning eller klinik där du har fått vård om du är missnöjd med din vård.
Du kan också kontakta patientnämnden i din region. Där kan du få hjälp och råd om hur du kan gå vidare.
Du kan kontakta IVO direkt om du har varit med om något som du tycker har medfört en vårdskada. Det är bara vårdgivaren som kan göra en lex Maria-anmälan, men du kan lämna tips och anmäla klagomål.Läs mer hos IVO.
Läs mer om vad du kan göra omdu inte är nöjd med din vård.
Mer på andra webbplatser
Socialstyrelsens föreskrifter om att utreda vårdskador
Patientsäkerhetslagen på riksdagens webbplats
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är en vårdskada?
Vårdskador och risker för vårdskador ska utredas
Allvarliga vårdskador ska anmälas enligt lex Maria
Vården ska lära av misstagen
Om du är missnöjd med din vård
Mer på 1177.se
Om du inte är nöjd med vården
Du kan lämna synpunkter eller klaga om du har varit med om något inom vården som du inte är nöjd med. Dina synpunkter kan bidra till att vården blir bättre och säkrare.
Lex Sarah
Lex Sarah innebär att personalen i vissa verksamheter är skyldiga att rapportera missförhållanden. Det gäller bland annat inom äldreomsorgen och omsorgen om personer med funktionsnedsättning.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.