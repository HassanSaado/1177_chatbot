Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Infektioner i öron, näsa och hals
Scharlakansfeber
Scharlakansfeber
Scharlakansfeber är en väldigt smittsam infektionssjukdom hos barn. Den orsakas av bakterier. Infektionen kan gå över av sig själv, men ibland behövs behandling.
Scharlakansfeber är vanligast hos barn mellan fem och femton år. Barn under sex månader är oftast skyddade genom antikroppar som överförts under graviditeten.
Äldre barn och vuxna får sällan scharlakansfeber. De får i ställethalsfluss.
Symtom
Barnet får symtom två till fyra dagar efter att hen har smittats.
Det är vanligt med ett eller flera av följande symtom:
Barnet får feber som oftast är måttlig, men som kan vara hög. Febern varar från ett par dagar upp till en vecka om den inte behandlas.
Det gör ont i halsen, magen och huvudet.
Barnet känner sig illamående och kräks.
Lymfkörtlarnapå halsens utsida kan bli svullna och kännas ömma.
Halsmandlarnablir större och röda. Det bildas vitgula varproppar på halsmandlarnas yta.
I början av sjukdomen får tungan en gulvit hinna. Beläggningen försvinner efter någon dag och tungan blir istället glänsande röd, med svullna små upphöjningar. Den påminner om ytan hos ett smultron och brukar därför kallas smultrontunga.
Barn som har scharlakansfeber får även symtom som syns tydligt på kroppen.
Knottriga hudutslag
Något dygn efter att ett barn blivit sjuk får hen små utslag på huden. Utslagen börjar ofta vid armhålorna och ljumskarna och sprider sig till mage och rygg. Till slut kan de täcka större delen av kroppen, som då blir röd. Den röda tonen kan vara tydligare att se på ljus hud. På mörkare hud kan de röda hudförändringarna vara svårare att se.
Utslagen är som små upphöjningar i huden. Det känns strävt när du stryker med handen över huden.
Det är också vanligt med sår i mungiporna och på fingrarna, vid naglarna.
Röda kinder
Ansiktet blir lätt rosafärgat men huden runt munnen fortsätter att vara blek.
Sena symtom
En del symtom visar sig först några veckor efter att scharlakansfebern bröt ut.
Barnet kan få ont i stora leder som knän och armbågar. Värken försvinner av sig själv inom någon vecka.
Huden på handflator, fotsulor, fingrar och tår börjar fjälla. Även huden på magen, bröstet och ryggen kan börja fjälla.
När ska jag söka vård?
Kontakta envårdcentraleller enjouröppen mottagningom du tror att ett barn har scharlakansfeber.
Du kan vänta tills den jouröppna mottagningen eller vårdcentralen öppnar om det är stängt. Många mottagningar kan du kontakta genom attlogga in.
Kontakta genast en vårdcentral eller en jouröppen mottagning om du misstänker att ett barn har fått komplikationer till följd av scharlakansfeber. Sök vård på en akutmottagning om det är stängt på vårdcentralen eller den jouröppna mottagningen.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Hur kan jag förebygga scharlakansfeber ?
Vädra och tvätta händerna noga för att förebygga attsmittan sprids.
Så tvättar du händerna
Skölj händerna...
Använd tvål...
Arbeta upp ett lödder och täck alla ytor...
...till exempel ovansidorna...
...mellan fingrarna...
...och tummarna.
Skölj och torka noggrant.
Använd engångshandduk om många är sjuka i din omgivning. Stäng gärna av kranen med den också.
Sen är dina händer säkra!
Så smittar scharlakansfeber
Scharlakansfeber orsakas av så kallade streptokocker som är väldigt smittsamma bakterier. Det finns inget vaccin mot scharlakansfeber.
När en person med scharlakansfeber nyser eller hostar samlas droppar som innehåller smittämnen i luften. Då kan den som står nära bli smittad. Det kallas för droppsmitta.
Scharlakansfeber kan också smitta genom direkt kontakt, till exempel genom händerna eller genom kramar och pussar. Barn kan också smittas om de tar i saker som den som är sjuk har tagit i eller snutit sig i. Det kan till exempel vara handdukar, näsdukar, gosedjur och leksaker.
Scharlakansfeber smittar från någon dag före barnet blir sjukt och flera veckor efteråt om barnet inte får behandling. Barnet brukar inte smitta efter två dygns antibiotikabehandling.
Scharlakansfeber sprids främst från personer som själva är sjuka. Ett barn kan också bära på streptokocker och vara smittsam utan att själv vara sjuk. Upp till hälften av eleverna i en klass där det förekommer scharlakansfeber kan vara friska smittbärare.
Barn ska stanna hemma
Barn som går på skola, förskola eller öppen förskola bör stanna hemma tills de är feberfria och mår bra. De ska stanna hemma minst två dygn efter att de påbörjat en behandling med antibiotika.
Undersökningar
Läkaren tittar i svalget, på tungan och på utslagen för att avgöra om ett barn har scharlakansfeber. Barnet brukar få berätta hur hen mår själv, om hen kan.
Det går också att göra ett så kallat snabbtest, som visar om det finns streptokocker i halsen. Läkaren tar provet från svalget med en liten pinne med bomull på toppen och blir klart på några minuter. Snabbtestet utförs på läkarmottagningen.
Behandling
Barn som har infektion med streptokocker behandlas medantibiotika. Det är viktigt att inte sluta innan behandlingen är klar, även om barnet blir friskt.
Du kan ge receptfria läkemedel om barnet har feber och ont
Ring 1177 eller din vårdcentral innan du ger något läkemedel till barn som är yngre än sex månader.
Detta gäller för barn:
Barn från 3 månader kan få läkemedel som innehåller paracetamol.
Barn från 6 månader kan få läkemedel som innehåller ibuprofen.
Läkemedlen finns i flera olika former som passar för barn, till exempel tabletter som smälter i munnen och i flytande form. Fråga på ett apotek vad som passar för ditt barn.
Följ noga anvisningarna på förpackningen och kombinera inte olika läkemedel. Här kan du läsa om attkombinera paracetamol och ibuprofen.
Du kan läsa mer om ett läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Undvik att ge vissa läkemedel vid feber
Barn och ungdomar under 18 år bör inte använda läkemedel med acetylsalicylsyra mot feber utan att först prata med en läkare. Läs mer i textenReceptfria läkemedel mot tillfällig smärta.
Vad händer i kroppen?
Streptokockbakterierna kommer in i kroppen genom inandningsluften och genom kontakt med smittade personer eller föremål. Bakterierna når sedan slemhinnorna i svalget. De förökar sig och bildar ett bakteriegift, som sprids vidare i kroppen med blodet.
Bakterierna gör att man får en infektion i halsmandlarna. Då bildas ett gift som ger röda hudutslag på kroppen. Även tungan blir röd och knottrig. Mot detta bakteriegift bildas antikroppar. De gör att man inte kan få utslaget igen vid en ny streptokockinfektion. Vid nästa streptokockinfektion får man i stället halsfluss.
Komplikationer
De allra flesta blir friska när de behandlas med antibiotika. Det är ovanligt att få någon komplikation.
Halsböld
Hos något enstaka barn utvecklas halsinfektionen till en kraftigare infektion på ena sidan av halsen. Barnet kan då få mer ont och det blir svårare att svälja och gapa. Till slut bildas det en halsböld. Halsböld behöver behandlas av en läkare.
Njurinflammation
Det är ovanligt men en del barn kan fånjurinflammation. Ett symtom på njurinflammation är svullna ben och fötter. Symtomen brukar komma efter en vecka. Det går också att upptäcka njurinflammation genom att en läkare tar ett blodprov eller ett urinprov. Njurinflammationen brukar gå över av sig själv.
Reumatisk feber
En ovanlig komplikation av scharlakansfeber är reumatisk feber. Reumatisk feber visar sig någon vecka efter att scharlakansfebern är över och gör att barnet får ont i lederna och inflammation i hjärtat. Det kan påverka hjärtklaffarna och göra att barnet blir trött, andfådd och känner sig sjuk.
Barnet behandlas med antibiotika mot de streptokocker som är kvar, och med kortison för att motverka inflammationen i lederna och hjärtat. De flesta som behandlas mot reumatisk feber blir bra i lederna men ungefär hälften får en hjärtklaff-sjukdom i form av enförträngd mitralisklaff.
Påverka och delta i din vård
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Du har möjlighet att få hjälp av entolk om du eller barnet inte pratar svenska. Ni har också möjlighet attfå hjälp av en tolk vid en hörselnedsättning.
Om det behövshjälpmedelska ni få information om vad som finns och hur ni får det.
Barn ska få information och vara delaktiga
Även barn ska varadelaktiga i sin vårdoch behöver förstå informationen som de får. Det finns ingen åldersgräns för när ett barn kan ha inflytande över sin vård.
Läs mer på 1177.se
Utslag och hudförändringar hos barn - bildguide
Feber hos barn
Halsfluss
Att ge läkemedel till barn
Läs mer på andra webbplatser
Folkhälsomyndigheten: Smitta i förskolan
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När ska jag söka vård?
Hur kan jag förebygga scharlakansfeber ?
Så smittar scharlakansfeber
Undersökningar
Behandling
Vad händer i kroppen?
Komplikationer
Påverka och delta i din vård
Mer på 1177.se
Att vårda tillfälligt sjuka barn hemma
Små barn är ofta sjuka. Därför är det en naturlig del av livet som småbarnsförälder att ta hand om sina sjuka barn. Oftast handlar det om lindriga infektioner som går över av sig själv.
Ta tempen på barn
För att ta reda på om barnet har feber kan du mäta barnets kroppstemperatur. Det kallas också för att ta tempen. Två sätt som ger säkra resultat är att ta tempen i örat eller stjärten.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.