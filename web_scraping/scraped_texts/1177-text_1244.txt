Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Antibiotika
Antibiotika
Antibiotika är läkemedel som används för att behandla infektioner orsakade av bakterier. Infektioner kan också bero på virus eller svampar, men då fungerar inte antibiotika. Det finns flera olika typer av antibiotika.
Den här texten beskriver olika typer av antibiotika.
Vad är antibiotika?
I dagligt tal kallas antibiotika ofta för penicillin. Men penicillin är bara en av flera olika typer av antibiotika, även om det är den mest använda.
Påverkar olika typer av bakterier
Det finns många olika typer av bakterier. De flesta antibiotika påverkar bara en del av dessa bakterier, medan andra påverkar många. Antibiotika som påverkar många olika bakterier sägs ha ett brett spektrum. Antibiotika som endast påverkar ett fåtal bakterier har ett smalt spektrum.
Antibiotika med brett spektrum påverkar även de nyttiga bakterier som du normalt har i kroppen, till exempel i tarmen. Det är därför bättre att så ofta som möjligt använda antibiotika med smalt spektrum som enbart dödar de bakterier som orsakar sjukdomen.
Resistenta bakterier överlever antibiotikabehandling
Överdriven användning av antibiotika har gjort att vissa bakterier har blivit motståndskraftiga mot en eller flera typer av antibiotika. Det kallas att bakterierna har blivit resistenta. Resistens är alltså en egenskap hos bakterierna. En människa som behandlas med antibiotika kan inte bli resistent.
Under många år utvecklades nya antibiotika som gjorde att de resistenta bakterierna kunde behandlas. Nu har många länder problem med bakterier som är motståndskraftiga mot nästan all antibiotika. Det utvecklas inte heller så många nya antibiotika.
I Sverige har vi hittills inte haft så stora problem med resistens, men resistenta bakterier finns även här. Ökad antibiotikaresistens kan göra att vissa infektioner kan bli svåra att behandla eller inte kan behandlas alls i framtiden.
Spridning av resistenta bakterier
Risken för spridning av resistenta bakterier är som störst i miljöer där det används mycket antibiotika och där det finns många sjuka. Det gäller framför allt på sjukhus men också till viss del på förskolor och äldreboenden.
Att smittas av en resistent bakterie är oftast ofarligt för en frisk person. Men för någon som är allvarligt sjuk eller har opererats kan det vara allvarligt att få en infektion som är svår att behandla.
På webbplatsenskyddaantibiotikan.sekan du läsa mer om resistens och hur du kan bidra till att bromsa spridningen av resistenta bakterier.
Antibiotikaresistens och resor
Resor spelar en betydande roll i spridningen av antibiotikaresistens. När människor reser till olika delar av världen kan de bära på eller bli infekterade av bakterier under resan. Har du vårdats på sjukhus eller fått antibiotika i utlandet är det viktigt att du berättar det för din läkare.
Tänk på det här för att undvika antibiotikaresistens när du reser:
Ta antibiotika endast om det skrivs ut på recept av en läkare och för behandling av en infektion som är orsakad av bakterier. Undvik att ta antibiotika för virusinfektioner som till exempel förkylning eller influensa.
Om du får antibiotika är det viktigt att du tar antibiotikakuren så länge som läkaren har ordinerat för att minska risken för utveckling av resistens.
Tvätta händerna ofta med tvål och vatten. Använd även handdesinfektionsmedel, särskilt före måltider och efter att du varit på allmänna platser som till exempel flygplaster och om du åkt kollektivtrafik. Det minskar risken för att sprida eller få infektioner.
Läs mer omantibiotikaresistens och resori texten från 1177, Stockholms län.
Du behöver inte alltid antibiotika
Kroppen klarar av att bekämpa många infektioner själv, utan antibiotika. Därför är en viktig uppgift för läkaren att bedöma om en infektion behöver behandlas med antibiotika överhuvudtaget.
En del infektioner ska behandlas, till exempel om det är en allvarlig infektion eller om det finns risk för följdsjukdomar. Därför ska du inte tveka att ta antibiotika om läkaren bedömt att du behöver det.
Rätt typ av antibiotika
Det viktigaste när läkaren väljer antibiotika är att det har effekt mot just den bakterie som orsakar din infektion. I första hand väljer läkaren antibiotika med smalt spektrum. Men du kan behöva antibiotika med brett spektrum om du är mycket sjuk eller om det inte är helt klart vilka bakterier som orsakar infektionen. Du kan till och med behöva flera olika antibiotika samtidigt.
Läkaren måste också ta hänsyn till var infektionen sitter. Till exempel passerar inte alla antibiotika till hjärnan och kan därför inte användas för att behandla hjärnhinneinflammation.
Vilket antibiotika du får beror också på om du har någon sjukdom som gör att du tål vissa antibiotika sämre än andra. Det kan också vara att du får behandling med andra läkemedel som kan påverka effekten av vissa antibiotika. Din ålder och risken för biverkningar kan också påverka valet.
Viktigt att ta hela kuren
När du har börjat ta antibiotika tar det ett tag innan alla bakterier har försvunnit. Men ofta brukar du känna dig bättre efter några dagar.
Det är viktigt att du tar antibiotika så länge som läkaren har ordinerat, även om du känner dig bra tidigare. Om du slutar för tidigt kan några bakterier överleva och börja föröka sig. Infektionen kan då komma tillbaka.
Varför blir jag inte alltid frisk av antibiotika?
Den vanligaste orsaken till att du inte blir bra trots att du har tagit antibiotika är att infektionen inte beror på bakterier, utan på virus.
Det finns också andra orsaker till att du inte blir bra:
Du har fått fel sorts antibiotika.
Du har fått för låg dos.
Du har behandlats för kort tid.
Behandling vid graviditet och amning
Prata med en läkare om du behöver ta antibiotika när du är gravid eller när du ammar.
Penicilliner
Penicilliner är den typ av antibiotika som används mest. I gruppen ingår flera olika verksamma ämnen. Den vanligaste är penicillin V, som också kallas fenoximetylpenicillin. Penicillin V har ett smalt spektrum, vilket innebär att det har effekt på ett fåtal typer av bakterier. Penicillin V används i första hand vid till exempelhalsfluss,bihåleinflammation,öroninflammation,lunginflammationochborrelia.
Ett annat penicillin är amoxicillin. Till skillnad från penicillin V verkar amoxicillin på flera olika typer av bakterier. Amoxicillin används vid mer kompliceradöroninflammationeller nedre luftvägsinfektioner. I vissa läkemedel kombineras amoxicillin med klavulansyra, som skyddar amoxicillin från att förstöras av vissa bakterier.
Flukloxacillin är ett annat penicillin som ofta används vid infektioner i huden. Pivmecillinam är ett penicillin som ofta används vidurinvägsinfektion.
Om du är allergisk
Använd inte penicilliner om du vet om att du är allergisk mot dessa läkemedel eller mot antibiotika som kallas cefalosporiner.
Biverkningar
Antibiotika minskar antalet bakterier i kroppen, både de som orsakar sjukdom och andra som är nyttiga. Minskad mängd nyttiga bakterier i tarmen kan ge magbesvär med lös avföring.
Penicilliner kan göra att du mår illa och kräks.
Det kan hända att du får hudutslag när du behandlas för en infektion. Denna typ av utslag är ofta lindriga och kan bero på infektionen eller vara en biverkning av läkemedlet. Men om du fårnässelutslag, stark klåda, feber eller ansiktssvullnad ska du avbryta behandlingen och ta kontakt med läkare. Samma sak gäller om du får långvarig eller kraftig diarré.
Exempel på penicilliner som du tar genom munnen
Läkemedel som innehåller följande:
amoxicillin
fenoximetylpenicillin
amoxicillin och klavulansyra
flukloxacillin
pivmecillinam.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Cefalosporiner
Cefalosporiner är så kallade bredspektrumantibiotika. Det betyder att de har effekt på många olika bakterier. Cefalosporiner är närbesläktade med penicilliner.
I gruppen cefalosporiner finns många olika verksamma ämnen. Vilka bakterier som påverkas skiljer sig åt något mellan de olika cefalosporinerna. Du kan till exempel få cefalosporiner om du harurinvägsinfektion, återkommandehalsflussoch ibland även andra luftvägsinfektioner.
Om du är allergisk
Använd inte cefalosporiner om du vet om att du är allergisk mot dessa läkemedel eller mot penicilliner.
Biverkningar
Antibiotika minskar antalet bakterier i kroppen, både de som orsakar sjukdom och andra som är nyttiga. Minskad mängd nyttiga bakterier i tarmen kan ge magbesvär med lös avföring. Minskad mängd nyttiga bakterier i underlivet kan orsakasvampinfektion.
Cefalosporiner kan göra att du mår illa och kräks.
Det kan hända att du får hudutslag när du behandlas för en infektion. Denna typ av utslag är ofta lindriga och kan bero på infektionen eller vara en biverkning av läkemedlet. Men om du fårnässelutslag, stark klåda, feber eller ansiktssvullnad ska du avbryta behandlingen och ta kontakt med läkare. Samma sak gäller om du får långvarig eller kraftig diarré.
Exempel cefalosporiner som du tar genom munnen
Läkemedel som innehåller följande:
cefadroxil.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Tetracykliner
Tetracykliner verkar på ett stort antal olika bakterier. Tetracykliner används bland annat vid vissa typer avlunginflammation, underlivsinfektioner ellerbihåleinflammationnär vanligt penicillin inte har hjälpt, eller om du är allergisk mot vanligt penicillin. Vissa tetracykliner kan även användas för att behandlaakne.
Ej till barn under åtta år
Tetracykliner bör inte ges till barn under åtta år eftersom det verksamma ämnet tas upp av det växande skelettet och kan missfärga tandemaljen.
Undvik att sola
Det finns risk för hudreaktioner om du utsätts för starkt solljus när du tar tetracykliner. Därför bör du oftast undvika sol och solarier under hela kuren och två till fem dagar efter att du har avslutat kuren.
Biverkningar
Antibiotika minskar antalet bakterier i kroppen, både de som orsakar sjukdom och andra som är nyttiga. Minskad mängd nyttiga bakterier i tarmen kan ge magbesvär med lös avföring. Minskad mängd nyttiga bakterier i underlivet kan orsakasvampinfektion.
Tetracykliner kan göra att du mår illa och kräks.
Det kan hända att du får hudutslag när du behandlas för en infektion. Denna typ av utslag är ofta lindriga och kan bero på infektionen eller vara en biverkning av läkemedlet. Men om du fårnässelutslag, stark klåda, feber eller ansiktssvullnad ska du avbryta behandlingen och ta kontakt med läkare. Samma sak gäller om du får långvarig eller kraftig diarré.
Exempel på tetracykliner
Läkemedel som innehåller följande:
doxycyklin
tetracyklin
lymecyklin.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Makrolider
Makrolider påverkar i stort sett samma bakterier som penicilliner men har också effekt mot infektioner orsakade av bakterien mykoplasma, till exempellunginflammation. Ibland används makrolider i stället för penicillin vid penicillinallergi.
Biverkningar
Antibiotika minskar antalet bakterier i kroppen, både de som orsakar sjukdom och andra som är nyttiga. Minskad mängd nyttiga bakterier i tarmen kan ge magbesvär med lös avföring.
Makrolider kan göra att du mår illa, kräks och får ont i magen.
Det kan hända att du får hudutslag när du behandlas för en infektion. Denna typ av utslag är ofta lindriga och kan bero på infektionen eller vara en biverkning av läkemedlet. Men om du fårnässelutslag, stark klåda, feber eller ansiktssvullnad ska du avbryta behandlingen och ta kontakt med läkare. Samma sak gäller om du får långvarig eller kraftig diarré.
Exempel på makrolider som du tar genom munnen
Läkemedel som innehåller följande:
azitromycin
erytromycin
klaritromycin
roxitromycin.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Kinoloner
Kinoloner är så kallade bredspektrumantibiotika, vilket betyder att de verkar på många olika typer av bakterier.
Kinoloner används vid svårareurinvägsinfektion,gonorré,prostatainfektionoch tarminfektion. De kan även användas vid vissa luftvägsinfektioner, förebyggande mothjärnhinneinflammationoch vidblodförgiftning, så kallad sepsis.
Ej till barn och ungdomar
Barn och ungdomar brukar inte få kinoloner annat än i undantagsfall. Det beror på att läkemedlen kan orsaka ledbesvär.
Biverkningar
Antibiotika minskar antalet bakterier i kroppen, både de som orsakar sjukdom och andra som är nyttiga. Minskad mängd nyttiga bakterier i tarmen kan ge magbesvär med lös avföring. Minskad mängd nyttiga bakterier i underlivet kan orsakasvampinfektion.
Kinoloner kan göra att du mår illa och kräks.
Det kan hända att du får hudutslag när du behandlas för en infektion. Denna typ av utslag är ofta lindriga och kan bero på infektionen eller vara en biverkning av läkemedlet. Men om du fårnässelutslag, stark klåda, feber eller ansiktssvullnad ska du avbryta behandlingen och ta kontakt med läkare. Samma sak gäller om du får långvarig eller kraftig diarré.
Exempel på kinoloner
Läkemedel som innehåller följande:
ciprofloxacin
levofloxacin
moxifloxacin.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Trimetoprim och sulfonamider
Du kan få enbart trimetoprim eller trimetoprim i kombination med sulfonamider. Sulfonamider kallas ibland för sulfa.
Trimetoprim används vid okompliceradurinvägsinfektion.
Trimetorim och sulfonamider i kombination används framför allt vid svårare urinvägsinfektioner, men kan också i vissa fall användas vid luftvägsinfektioner.
Biverkningar
Antibiotika minskar antalet bakterier i kroppen, både de som orsakar sjukdom och andra som är nyttiga. Minskad mängd nyttiga bakterier i tarmen kan ge magbesvär med lös avföring. Minskad mängd nyttiga bakterier i underlivet kan orsakasvampinfektion.
Läkemedlen kan göra att du mår illa och kräks.
Du kan få lindriga hudreaktioner. Om du får hudutslag, klåda eller hög feber ska du omedelbart avbryta behandlingen och kontakta sjukvården eftersom du kan få svåra andningsbesvär. Även vid långvarig eller kraftig diarré bör du kontakta sjukvården.
Exempel på läkemedel
Läkemedel som innehåller följande:
trimetoprim
trimetoprim och sulfametoxazol som är en sulfonamid.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
Andra antibiotika
Det finns ytterligare antibiotika som används ibland. Det här är några exempel:
Läkemedel som innehåller det verksamma ämnet klindamycin. Läkemedlet kan användas vid till exempel halsfluss, infektioner i huden och slidan och vid akne.
Läkemedel som innehåller nitrofurantoin. Läkemedlet används vid urinvägsinfektion.
Läkemedel som innehåller metronidazol. Läkemedlet kan användas vid till exempel infektioner i tarmen och underlivet.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Läs mer på andra webbplatser
Folkhälsomyndigheten - Råd och fakta om antibiotika
Blir man fortare frisk med antibiotika? Läs mer på antibiotikaellerinte.se
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är antibiotika?
Resistenta bakterier överlever antibiotikabehandling
Du behöver inte alltid antibiotika
Rätt typ av antibiotika
Behandling vid graviditet och amning
Penicilliner
Cefalosporiner
Tetracykliner
Makrolider
Kinoloner
Trimetoprim och sulfonamider
Andra antibiotika
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.