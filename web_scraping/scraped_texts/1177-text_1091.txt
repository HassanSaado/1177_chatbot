Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Bildundersökningar och röntgen
Bedömning av skelettmognad
Bedömning av skelettmognaden
Skelettmognadsbedömning är en röntgenundersökning som ger en uppfattning om ett barns kroppsliga mognad och ålder. Undersökningen används också ibland för att uppskatta ungefär hur lång barnet kommer att bli som vuxen.
En bedömning av skelettmognaden görs om ett barn har sjukdomar eller tillstånd som kan innebära att hen inte växer som förväntat, till exempeltidig eller sen pubertet.
Förberedelser
Barnet behöver inte förbereda sig på något särskilt sätt.
Berätta för barnet vad som ska hända vid besöket, till exempel att skelettet i handen ska fotograferas.
Så går undersökningen till
Barnet får lägga sin hand på en platta. Röntgensjuksköterskan tar enröntgenbildav handen. Det tar bara någon minut att ta bilden.
Undersökningen gör inte ont.
Läkaren analyserar röntgenbilden av barnets handskelett och jämför den med ett genomsnittligt handskelett för en viss ålder. Då kan läkaren bedöma den ungefärliga skelettmognaden.
Det är svårt att bedöma skelettmognaden. När olika läkare bedömer samma bild kan deras bedömning variera med cirka ett år både uppåt och nedåt. Variationen blir ofta större ju yngre barnet är.
Så mår barnet efteråt
Barnet mår som vanligt efteråt.
Varför görs undersökningen?
Bedömningen av skelettmognaden kan behövas när vården beslutar om behandling av barn som växer snabbare eller långsammare än förväntat.
Utifrån skelettmognaden kan läkaren också bedöma ungefär hur lång barnet kommer att bli som vuxen. Tillväxten kan ibland behöva bromsas eller stimuleras. Det gäller om barnet beräknas få en mycket avvikande längd när hen har vuxit färdigt.
För att värdera slutlängden på ett någorlunda säkert sätt behöver enflickavara cirka elva år och enpojketolv till tretton år när undersökningen görs.
Påverka och delta i ditt barns vård
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens mognad.
För att kunna vara aktiva i vården och ta beslut är det viktigt att barnet och du som vuxenförstår den information ni får av vårdpersonalen.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Så mår barnet efteråt
Varför görs undersökningen?
Påverka och delta i ditt barns vård
Läs mer på 1177.se
Så fungerar skelett och leder
Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.
Så växer barn
Barn är olika och växer olika. Det är mycket vanligt att barn i någon utvecklingsfas kan vara längre eller kortare än jämnåriga barn. Hur långa föräldrarna är påverkar hur barnet växer. Vilken miljö barnet växer upp i kan också påverka. Det är ovanligt att det beror på någon sjukdom.
Barnets utveckling
Läs om hur barnet utvecklas, från 0 till 18 år. Få info om vad barn förstår i olika åldrar och vad som är bra för utvecklingen.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.