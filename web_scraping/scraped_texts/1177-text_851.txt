Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Ändtarmsöppning
Klåda vid ändtarmens öppning
Klåda vid ändtarmens öppning
Klåda i eller runt ändtarmens öppning är vanligt hos både vuxna och barn. Klådan kan lindras på olika sätt beroende på vad det är som orsakar den.
Det kliar oftast mest om natten i sängvärmen. Klådan blir ofta värre om du kliar dig vid ändtarmens öppning eftersom huden irriteras ännu mer då.
Vad kan det bero på?
Den vanligaste anledningen till att det kliar i eller runt ändtarmens öppning är att huden har blivit uttorkad och irriterad.
Mer tvättande än vad som behövs
Du kan få torr hud runt ändtarmens öppning av att du har tvättat dig mer än vad som behövs för att bli ren. En del tvättar sig mer när det kliar och det gör att huden torkar ut ännu mer.
Du kan också fåeksemrunt öppningen om du tvättar dig för ofta eller för noggrant.
Det läcker från ändtarmen
Vätska eller bajs som läcker ut ur ändtarmen kan irritera och torka ut huden. Huden kan också bli irriterad om du torkar dig ofta på grund av att det läcker eller att du har diarré.
Hemorrojder
Hemorrojder kan göra att det kliar runt ändtarmens öppning.Läs omHemorrojder.
Springmask
Springmask kan göra att det kliar runt ändtarmens öppning.Läs omSpringmask.
Infektioner
En svampinfektion i underlivet kan ibland göra att det kliar runt ändtarmens öppning.Läs omsvampinfektion i underlivet.
Vad kan jag göra själv?
Det finns en del du kan göra själv för att slippa klådan runt ändtarmens öppning.
Tvätta dig inte mer än vad som behövs för att bli ren.
Använd bara vatten eller en mild tvål, eller tvättolja.
Torka sedan försiktigt genom att klappa torrt med en handduk i stället för att gnida.
Smörj med en fet kräm eller salva om klådan beror på torr hud. Använd gärna sådana som innehåller zink. Det går också bra att använda salvor mot hemorrojder. Fråga på ett apotek så får du råd om vad som kan passa för dina besvär.
Försök att inte klia. Att klia gör att huden blir mer irriterad och det gör klådan värre.
Ha gärna kortklippta naglar för att inte klia sönder huden runt öppningen om du råkar klia dig i sömnen.
När klådan beror på springmask kan du använda receptfritt läkemedel för det. Det finns att köpa på apotek.
När och var ska jag söka vård?
Kontakta envårdcentralom du har klåda i eller runt ändtarmens öppning som inte går över med hjälp av receptfria läkemedel.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Undersökning och utredning
När du behöver söka vård och kommer till läkaren får du berätta om dina symtom. Sedan undersöker läkaren din ändtarmsöppning.
Behandling
Den behandling du får beror på vad som är orsak till klådan:
Springmaskeller en infektion behandlas med läkemedel.
Hemorrojderbehandlas med mjukgörande krämer eller stolpiller. Hemorrojder kan ibland behöva opereras.
AvföringsinkontinensochBölder och fistlarkan behöva opereras.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska fåvara delaktigi sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
MER PÅ 1177.SE
Analfissur – spricka i ändtarmens öppning
Bölder och fistlar runt ändtarmsöppningen
Hemorrojder
Smärta i ändtarmsöppningen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan det bero på?
Vad kan jag göra själv?
När och var ska jag söka vård?
Undersökning och utredning
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.