Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Undersökning och behandling med titthålsteknik
Artroskopi
Artroskopi
Artroskopi innebär att en läkare undersöker eller opererar en led med hjälp av ett artroskop. Ett artroskop är ett tunt metallrör som innehåller en kamera. Det förs in i leden genom ett litet hål och överför bilder till en bildskärm, där läkaren kan undersöka leden och följa arbetet.
Artroskopi används oftast för att behandla knäleder och axelleder, till exempel vid skador på menisker eller korsband i knät, eller om man råkat vrida axeln ur led. Metoden används även på andra leder, till exempel i armbågsleden, handleden, höftleden, fotleden eller käkleden.
Artroskopi brukar även kallas titthålsoperation.
Läs mer omknäledsartros,korsbandsskadaochmeniskskada.
Förberedelser
Du får vanligtvis inte äta, dricka, röka eller snusa natten före operationen. Du får tvätta dig med en speciell bakteriedödande tvål på kvällen före och även på operationsdagens morgon för att minska risken för infektion efter ingreppet. Tvålen köper du själv på ett apotek.
Hur går behandlingen till?
Du får antingenlokalbedövning,ryggbedövningeller blir sövd mednarkosinnan behandlingen.
Läkaren gör centimeterlånga hål i huden och för in artroskopet. Små verktyg förs sedan in under kontroll av kameran. Leden undersöks och eventuella trasiga delar i leden tas bort eller sys ihop. Slutligen sys eller tejpas hålen i huden ihop innan förband läggs över såren. Operationen tar vanligtvis mellan 20 minuter och en timme.
Du känner ingenting om du får narkos eller ryggbedövning. Men kan ibland känna att du blir opererad om du får lokalbedövning, utan att det gör ont. Du kan få lugnande läkemedel om du tycker att det är obehagligt.
Hur mår jag efteråt?
Du får prata med den läkare som har opererat dig. Du kan också få träffa en fysioterapeut för att gå igenom ett träningsprogram och få råd om hur du ska göra de närmaste dagarna. Man åker vanligen hem samma dag.
Det gör inte speciellt ont efteråt, men du kan känna dig lite stel. Ibland får du tasmärtstillande och inflammationshämmande läkemedelunder något dygn.
Byt förband efter en tid
Du behöver vanligtvis byta förband efter tre till sex dagar, när det har bildats en sårskorpa. Då kan du duscha med förbanden kvar. Sedan tar du bort de våta förbanden och tvättar området med tvål och vatten. Till sist sätter du på nya förband. Det är bra att fråga läkaren innan du lämnar sjukhuset om du är osäker på vad som gäller.
Ovanligt med komplikationer
Det är sällsynt med komplikationer efter en artroskopi.
Det finns en ökad risk förblodproppom du blir opererad i höftleden, knäleden eller fotleden. Det är viktigt att informera din läkare om du använder P-piller då detta kan öka risken för blodpropp. Läkaren kan välja att skriva ut sprutor som innehåller läkemedel som minskar risken för blodpropp. Du kan få ta dem under cirka två veckor efter operationen.
Det är ovanligt med infektioner efter en titthålsoperation. Tecken på att du har fått en infektion kan vara följande:
Att det bildas vätska i såren.
Att leden svullnar upp och blir varm.
Att huden omkring såren rodnar.
Du kan samtidigt få feber och tilltagande värk. Det kan göra mer ont när du rör dig. Kontakta alltid envårdcentraleller sjukhuset där du opererades om du har sådana symtom.
Ring telefonnummer 1177 om du vill hasjukvårdsrådgivningoch hjälp att bedöma symtom.
Påverka och delta i din vård
För att du ska kunna vara delaktig i din vård och behandling är det viktigt att duförstår informationen du fårav vårdpersonalen.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Om du behöverhjälpmedelska du få information om vad som finns och hur du får det.
Mer på andra webbplatser
Väntetider i vården
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Hur går behandlingen till?
Hur mår jag efteråt?
Påverka och delta i din vård
Mer på 1177.se
Levnadsvanor i samband med en operation
Du som ska opereras kan minska risken för komplikationer om du gör ett uppehåll med att röka och att dricka alkohol. Det har också betydelse att du äter bra och rör på dig.
Operationssår
När du opereras blir det ett sår i din hud. Det såret måste stängas igen efter operationen. Sårkanterna läggs intill varandra och sys ihop med tråd eller häftas ihop med små metallklämmor. Innan du lämnar sjukhuset eller vårdcentralen får du veta hur operationssåret ska skötas.
Ont efter operation
Det är vanligt att det gör ont efter en operation och därför får du smärtstillande läkemedel. Det är en behandling som gör att smärtan minskar eller försvinner. Det bästa är om du tar läkemedlen med jämna mellanrum och innan det börjar göra ont igen. Då slipper du ha ont i onödan. Ju snabbare du kommer i rörelse igen desto snabbare läker kroppen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.