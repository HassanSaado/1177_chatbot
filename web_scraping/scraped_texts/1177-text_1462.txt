Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Reseråd och vaccinationer
Allmänna reseråd
Checklista inför utlandsresan
Checklista inför utlandsresan
Här får du en översikt över vad du kan behöva tänka på inför en utlandsresa. Du får också tips på andra texter som ger mer information. Blir du sjuk och behöver vård i ett land utanför Sverige gäller olika regler, beroende på vilket land du är i och hur snabbt du behöver vård.
Se över din hem- och reseförsäkring
För att få hjälp med vård när du är ute och reser i ett annat land, behöver du en försäkring eller ett EU-kort. Annars måste du betala för sjukvård under resan. Rådfråga ditt försäkringsbolag om vad som ingår i din hemförsäkring.
Läs mer i texternavård utomlandsochtandvård utomlands.
Beställ EU-kort
För att visa att du är försäkrad i Sverige bör du ha med ett så kallat EU-kort,Europeiska sjukförsäkringskortet.Kortet beställs kostnadsfritt frånFörsäkringskassan.Kortet ger dig rätt till sjukvård och tandvård som är anslutna till landets allmänna sjukvårdssystem när du är i ett EU, EES-land eller i Schweiz. Kortet gäller bara för den vanliga offentliga vården.
En privat reseförsäkring ger dig dessutom möjlighet att välja en privat vårdgivare om du kontaktat ditt försäkringsbolag före besöket. Om du reser med barn, tänk på att barnet behöver ett eget EU-kort. EU-kortet ersätter inte kostnader för hemtransport om du blir inlagd på sjukhus i annat land.
Vaccinationer
Inför resan kan du behöva skydd mot smittsamma sjukdomar. Vilka vaccinationer som du behöver varierar beroende på vart du ska resa, hur länge du ska vara borta och vad du ska göra i landet.
Ibland kan enepidemii ett land leda till en rekommendation om vilka vaccinationer som behövs.Du har en ökad risk att bli sjuk om du ska besöka släkt och vänner i länder där andra sjukdomar är vanliga. Det innebär att skydd med vacciner då blir extra viktigt.
Tänk på att du kan behöva vara ute i god tid om du behöver vaccineras, gärna en månad innan resan. Ibland behövs flera doser av ett vaccin med ett antal veckor emellan.
Covidbevis
Efter den 30 juni 2023 kan du inte längre få ett nytt covidbevis. Det beror på att EU-förordningen om covidbevis upphörde då. Men du kan fortsätta använda det covidbevis du redan har så länge det är giltigt. Det kan vara bra om du ska resa utanför EU eller EES.
Information om var covidbevis behövsfinns på webbplatsen Sweden abroad.
Behöver du ett intyg om vaccination mot covid-19?
Välj region högst upp på sidan för att få information om hur du ska göra. Du kan ocksåkontakta din region här.
Resa med läkemedel
Deläkemedelsom du behöver ha med dig utomlands bör tas med i sin originalförpackning. På så sätt har du något att visa upp både om du behöver kontakta vården utomlands och om tullen undrar vad du har med dig. Du behöver ett intyg om du tar läkemedel som anses vara narkotika, som vissa sömnmedel och starka smärtstillande läkemedel. Apoteken kan skriva ett sådant intyg. I vissa länder krävs ett läkarintyg. Landets ambassad kan ge besked om vilka regler som gäller för just det landet.
Det finns också särskilda regler för att ta med läkemedel i handbagaget på flyget, där till exempel mängden vätska är begränsad.
På läkemedelsverkets webbplats kan du läsa mer om att resa med läkemedel.
Reseapotek
Vad du tar med dig i ettreseapotekkan variera beroende på vilket land du reser till och hur lång tid du är borta. Det har också betydelse om målet för resan är en semesterort, storstad eller landsbygd.
Viktiga telefonnummer
Genom ditt försäkringsbolag kan du få viktiga telefonnummer och andra kontaktuppgifter om du behöver uppsöka vård utomlands. Ta med dig ditt försäkringskort med telefonnummer till det assistansbolag som försäkringsbolaget samarbetar med. Ett exempel ärSOS International.Assistansbolaget kan du nå dygnet runt för att få hjälp med var i landet vården finns och vilka regler som gäller.
När du vill ringa 1177 från ett annat land
Ring +46 771-11 77 00 om du vill hasjukvårdsrådgivningnär du är utomlands. Då kan du få hjälpa att bedöma symtom. Läs mer om hur du fårvård utomlandsoch vad du behöver tänka på.
Tips för att enklare kunna nå närstående
Om du skulle råka ut för en olycka eller bli hastigt sjuk är det bra om sjukvårdspersonalen kan komma i kontakt med dina närstående. Spara därför deras nummer i mobilen och döp kontakterna tillICE – In Case of Emergency.
I en nödsituation
Nödnumret 112 gäller i hela EU om du behöver ringa ambulans, polis eller räddningstjänst. När du reser i länder utanför EU är det bra om du tar reda på nödnumret med hjälp av researrangören eller någon på plats. Spara numret i mobilen.
Hjälp från ambassader och konsulat
Vänd dig i första hand till ortens polis om du utsätts för ett brott. Ambassaden eller konsulatet kan hjälpa dig om det till exempel blir aktuellt att vittna i domstol.
Du kan få hjälp av ambassaden eller konsulatet. Det kan röra sig om kontakter med närstående i Sverige, läkare, sjukhus och myndigheter i det land där du är. PåUD:s webbplatsfinns nummer till alla ambassader och konsulat och även en tjänst där du kan beställa telefonnummer direkt till din mobiltelefon via sms.
Försäkringar i trafiken
Trafiken står för en stor del av de allvarliga olyckor som turister råkar ut för. Därför är en av de största hälsoriskerna på en resa att hyra bil, moped eller motorcykel. Rådfråga ditt försäkringsbolag om vad som ingår i din hemförsäkring.
Mer på andra webbplatser
Resklar - UD:s reseinformation direkt i fickan
Sweden abroad
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Se över din hem- och reseförsäkring
Vaccinationer
Covidbevis
Resa med läkemedel
Reseapotek
Viktiga telefonnummer
När du vill ringa 1177 från ett annat land
Tips för att enklare kunna nå närstående
I en nödsituation
Hjälp från ambassader och konsulat
Försäkringar i trafiken
Mer på 1177.se
Resa med små barn
Om du tar med de minsta på resan kan det vara bra att förbereda sig lite extra. Särskilt om du ska resa långt bort.
Resa när du är gravid
Om du ska ut och resa när du är gravid kan det vara bra att prata med en barnmorska om vad du bör tänka på. Men oftast kan du resa som vanligt.
Reseråd och vaccinationer
Här kan du läsa mer om allmänna råd inför resan, information om sjukdomar och vilka vaccinationer som kan behövas.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.