Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Cancer
Cancerformer
Skivepitelcancer – hudcancer
Skivepitelcancer – hudcancer
Skivepitelcancer är en form av hudcancer. De flesta som får sjukdomen har varit mycket i solen, men behöver inte ha bränt sig. Det vanligaste är att bli av med sjukdomen efter behandling. Det finns olika behandlingar.
Det är nästan bara vuxna som får skivepitelcancer. Men det är viktigt att ävenskydda barn och unga från för mycket sol. Det minskar risken att de får hudcancer senare i livet.
Risken att få skivepitelcancer är liten före 40-årsåldern men ökar när du blir äldre.
Symtom på skivepitelcancer
Det vanligaste symtomet är en fläck eller knuta i ansiktet, halsen, på hjälssan eller på ovansidan av händerna. En eller flera av följande saker kan stämma om fläcken eller knutan.
Den kan ha samma färg som den egna huden eller vara blekröd.
Den kan vara täckt av hårda fjäll.
Den kan vara sårig med sårskorpor.
Den kan vara öm vid beröring.
Skivepitelcancer kan också uppstå i svårläkta sår eller i ett ärr efter enbrännskadaeller efterstrålbehandling.
Symtomen kan ha andra orsaker än cancer. Här får du veta mer omgodartade hudförändringar.
En del hudförändringar är inte cancer men kan utvecklas till det. Det gäller till exempelaktiniska keratosersom kan utvecklas till skivepitelcancer.
Det finns också andra sorters hudcancer, till exempelmelanomochbasalcellscancer.
Skivepitelcancer kan vara olika
Det finns ett förstadium till skivepitelcancer som växer på hudens yta. En sådan förändring kallas skivepitelcancer in situ, eller Bowens sjukdom.
Så småningom kan förändringen börja växa ner i huden. Det kallas invasiv skivepitelcancer. Det är olika hur fort det går innan förändringen kan börja växa ner i huden.
När och var ska jag söka vård?
Kontakta envårdcentralom du tror att du kan ha skivepitelcancer. Många mottagningar kan du kontakta genom attlogga in.
I en del regioner kan du kontakta en hudmottagning direkt. Här kan duhitta vård.
Om det är bråttom
Kontakta en vårdcentral så fort som möjligt om du har en förändring som blöder, eller som växer snabbt eller som växer på höjden. Du behöver inte söka vård någon annanstans om det är stängt. Vänta tills vårdcentralen öppnar.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
GenomMin vårdplanhar du möjlighet att vara delaktig i din vård. Du får svar på frågor som är viktiga för dig om din utredning, behandling, uppföljning ellerrehabilitering.
Läkaren undersöker huden
Du får klä av dig och lägga dig på en brits. Läkaren undersöker alla fläckar och förändringar på huden. På hudkliniker och många vårdcentraler används ett slags förstoringsglas som kallas dermatoskop.
Det är viktigt att du berättar vad du själv har lagt märke till hos hudförändringen.
Läkaren kan antingen se direkt om det är skivepitelcancer, eller också får du lämna ett vävnadsprov. Ett sådan prov kallashudbiopsi.
Hela hudförändringen opereras bort för att undersökas i mikroskop om läkaren har skäl att tro att du har skivepitelcancer som växer på djupet.
Läkaren undersöker lymfkörtlarna
Skivepitelcancer kan sprida sig tilllymfkörtlarna. Därför kan läkaren behöva känna med händerna på halsen, i armhålorna, i ljumskarna eller någon annan del av kroppen där det finns lymfkörtlar.
Du får lämna ett cellprov om någon körtel är svullen och känns genom huden. Du fårlokalbedövning. Sedan tar läkaren provet genom att föra in en tunn nål i lymfkörteln.
Undersökningen tar tio till femton minuter. Du kan gå hem direkt efteråt.
Provet skickas till ett laboratorium för att se om det innehåller cancerceller.
Undersökning med datortomografi
Du behöver utredas mera om det finns cancerceller i cellprovet från den svullna lymfkörteln. Då undersöks du meddatortomografi.
En del prover sparas
När du lämnar prov i vården sparas en del prov i en biobank. Prover sparas för att din vård ska bli så bra och säker som möjligt. Läs omprov i vården som sparas.
Behandling vid förstadium till skivepitelcancer
Det finns flera olika behandlingar mot förstadium till skivepitelcancer. Vilken behandling som blir bäst för dig kan bero på var på kroppen som behandlingen behövs, och hur du mår.
Frysbehandling
Förändringen kan frysas bort med en sprej med flytande kväve. Du fårlokalbedövningom förändringen behöver skrapas bort först. Såret efter behandlingen kan ta fyra till sex veckor att läka.
Skrapning och bränning
Förändringen kan skrapas och brännas bort. Först får du lokalbedövning. Efter skrapningen använder hudläkaren ett instrument med elström för att bränna bort eventuella rester som kan finnas kvar. Såret efter behandlingen kan ta fyra till sex veckor att läka.
Det som har skrapats bort skickas till laboratorium om det behövs för att bekräfta diagnosen.
Behandling med ljus – PDT
Förändringen kan tas bort med hjälp av ett speciellt ljus. Tre timmar innan ljusbehandlingen smörjs du med ett läkemedel som gör tumörcellerna ljuskänsliga. Själva ljusbehandlingen tar cirka åtta till tio minuter. Det kan göra ont men du kan få hjälp med att lindra smärtan.
Behandlingen behöver upprepas efter en till två veckor. Efter varje behandling blir hudområdet sårigt och rött. Det läker oftast efter tio till fjorton dagar.
Operation
Förändringen kan opereras bort. Först får du lokalbedövning. Efteråt kan kirurgen sy ihop såret eller täcka det med hud från någon annan del av din kropp. Det beror på hur stort såret är. Att flytta hud kallas hudtransplantation.
Du kan lämna sjukhuset samma dag som du opererades.
Såret läker efter en till två veckor om det har sytts. Det kan ta ytterligare några veckor efter en hudtransplantation.
Förändringen skickas till ett laboratorium som kan bekräfta om det är förstadium till skivepitelcancer, och se att tillräckligt mycket vävnad har opererats bort.
Behandling vid invasiv skivepitelcancer
Invasiv skivepitelcancer behöver opereras eftersom den kan sprida sig. De flesta kan opereras med lokalbedövning. Läkaren kan behöva flytta hud från andra delar av kroppen för att täcka ett stort operationssår. Det kallas ibland för hudtransplantation.
Du kan lämna sjukhuset samma dag som du opererades.
Strålbehandling i stället för operation
Ibland går det inte att operera. Då kan det gå att ta bort cancern medstrålbehandling.
Behandling av skivepitelcancer som har kommit tillbaka eller spridit sig
Sjukdomen kan komma tillbaka. Det innebär att det finns cancerceller kvar trots behandlingen, och att du får symtom igen.  Det kallas ibland återfal. Det går att bli opererad eller få strålbehandling om sjukdomen har kommit tillbaka.
Skivepitelcancer som har spridit sig
Skivepitelcancer kan sprida sig till lymfkörtlar eller andra organ i kroppen. Då behöver du mer behandling.
Lymfkörtlarna närmast cancertumören opereras bort om cancern har spridit sig. Behandlingen kan göra att du får lymfödem. Det innebär att till exempel en arm eller ett ben svullnar. Det finns hjälp att få. Här kan du läsa mer omlymfödem.
Du kan behöva så kallad immunterapi om du har skivepitelcancer som har spridit sig till andra delar av kroppen. Immunterapi är behandling med en typ av läkemedel som hjälper immunförsvaret mot cancern.
Du får läkemedlet som dropp i blodet. Sedan ska det gå några veckor innan du får nästa behandling. Det kallas att få behandlingen i kurer. Det kan vara olika hur många kurer du behöver.
Hur du mår kan variera. Det är olika från person till person. Du kan till exempel blitrött, få diarré, hudbesvär eller hosta av behandlingen. Det finns också andra så kallade biverkningar. Ibland kommer de flera månader efter att behandlingen är klar.
Vård om det inte går att bli av med skivepitelcancer
De flesta som har skivepitelcancer blir av med sjukdomen efter behandling. Men en del blir inte av med sjukdomen. Då går det i stället att få vård som bromsar eller lindrar symtomen. Det kallas palliativ vård.
Palliativ vård kan göra att det går att leva ett bra liv trots sjukdomen, ibland under lång tid. Här kan du läsa mer ompalliativ vård.
Hur påverkas livet av skivepitelcancer?
För de flesta som har haft skivepitelcancer finns det inga fysiska eller praktiska hinder att leva livet som det var före sjukdomen. Ändå är det vanligt att livet blir annorlunda. Erfarenheterna av vad du har varit med om har du alltid med dig.
Det kan kännas jobbigt periodvis. De flesta tycker att det blir bättre, även om det kan ta tid. En del känner sig sårbara och oroliga länge efter att behandlingen är över.
Här kan du läsa omhjälp med tankar och känslor vid cancer.
Olika om behandlingen behöver följas upp
Det varierar från person till person om behandlingen behöver följas upp. Det beror bland annat på vilken typ av skivepitelcancer du har haft, vilken behandling du har fått och hur du mår.
En uppföljning innebär att läkaren undersöker ärret, övrig hud och lymfkörtlarna.
Du kan få hudcancer igen
Du som har haft skivepitelcancer har en ökad risk att få det igen senare i livet, på någon annan del av kroppen. Det innebär att sjukdomen uppstår på nytt och är inte samma sak som återfall.
Det finns mycket du kan göra själv för att minska risken för hudcancer.
Skydda dig mot för mycket sol.
Undersök din hud ibland.
Läs mer omatt ha en ökad risk för hudcancer.
Var med och påverka din vård
Du har rätt att vara delaktig i din vårdnär det är möjligt. Vårdpersonalen ska berätta vilka alternativ som finns för din behandling. De ska se till att du förstår vad de olika alternativen betyder, vilka biverkningar som finns och var du kan få behandling.
På så sätt kan du vara med och besluta vilken behandling som passar dig.
Du har rätt att förstå
Du kan be att få informationen skriftligt så att du kan läsa den i lugn och ro. Ställ frågor om du inte förstår.
Du har rätt att fåinformation på ditt eget språk, om du inte talar svenska. Du har även rätt att fåtolkhjälp om du har en hörselnedsättning.
Ny medicinsk bedömning
Du kan fåen ny medicinsk bedömningom du känner dig osäker på om du får den vård och behandling som är bäst för dig.
Att få ett cancerbesked
Skivepitelcancer är sällan livshotande. Du kan ändå behöva gott om tid att prata med din läkare och annan vårdpersonal om vad beskedet innebär.
Låt gärna en närstående vara med vid vårdbesöket, om det är möjligt. Den närstående kan vara ett stöd och hjälpa till att minnas vad som har sagts.
Läs mer omatt få ett cancerbesked.
Du kan få stöd på flera håll
Sjukhusets kurator kan ge stöd och svara på frågor. Du kan få stöd av en så kalladkontaktsjuksköterskaom du är allvarligt sjuk.
Du kan också kontakta Cancerrådgivningen, Cancerfonden eller till exempel en patientförening.
Här hittar du kontaktuppgifter och kan läsa mer om hur du kan fåråd och stöd vid cancer.
För många brukar det kännas lättare när behandlingen väl har börjat och de vet vad som ska hända.
Barn behöver också få veta
Ett minderårigt barn har rätt att få information och stöd utifrån sitt eget behov om en närstående är sjuk.
Ofta är det bra att göra barn så delaktiga som möjligt, oavsett deras ålder. Det betyder inte att du måste berätta allt.
Du kan läsa mer i textenAtt prata med barn när en närstående är allvarligt sjuk.
Att vara närstående
Det kan kännas svårtatt vara närståendetill någon som är allvarligt sjuk. Om du har människor i din närhet kan de vara ett stöd.
Du kan också prata medkontaktsjuksköterskanom du är närstående till någon som är allvarligt sjuk och behöver stödjande samtal.
Vad är skivepitelcancer?
Skivepitelcancer är cancer i ett slags celler i huden som kallas skivepitelceller. Cellerna har skadats på ett sätt som de inte klarar av att reparera själva. Då slutar de att bete sig som de ska och kan bilda cancertumörer. Här kan du läsamer om hur cancer uppstår.
Den vanligaste orsaken till skivepitelcancer är solens ultravioletta strålar, som också kallas UV-strålning. Du behöver inte ha bränt dig men kanske har du vistats mycket ute och på så sätt utsatts för mycket solljus.
mer på 1177.se
Min vårdplan – ditt stöd för delaktighet och trygghet i cancervården
mer på andra webbplatser
Nationella vårdprogrammet för skivepitelcancer
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på skivepitelcancer
När och var ska jag söka vård?
Undersökningar och utredningar
En del prover sparas
Behandling vid förstadium till skivepitelcancer
Behandling vid invasiv skivepitelcancer
Behandling av skivepitelcancer som har kommit tillbaka eller spridit sig
Hur påverkas livet av skivepitelcancer?
Var med och påverka din vård
Att få ett cancerbesked
Att vara närstående
Vad är skivepitelcancer?
mer på 1177.se
Så skyddar du dig mot solen
Alla behöver skydd mot solen, oavsett ålder. Barns hud är mycket känsligare än vuxnas och behöver extra skydd. Barn under ett år ska helst inte alls vara i direkt solljus.
Du som kan ha en ökad risk för hudcancer
Här får du veta om du kan ha en ökad risk för malignt melanom och andra typer av hudcancer. Du får också veta vad du kan göra för att minska risken.
Så undersöker du huden själv
Det är bra att själv undersöka huden då och då. Läs om hur du gör och se bilder på förändringar som du kan behöva söka vård för.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.