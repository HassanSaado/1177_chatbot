Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Tandvård
Att vara rädd för tandvård - svenska lättläst
Att vara rädd för tandvård
Det är vanligt att vara rädd för att få tandvård. Om man är mycket rädd kan det göra att man helt låter bli att komma till en undersökning eller en behandling. Det finns hjälp att få om du är rädd.
Både barn och vuxna kan vara rädda för tandvård.
Läs en längre artikel omrädsla för tandvård hos vuxna.
Läs en längre artikel omrädsla för tandvård hos barn.
Hur kan det märkas eller kännas att vara rädd för tandvård?
Här är några exempel på hur det kan vara:
Du är rädd eller orolig inför besöket eller under besöket.
Du har svårt att sova inför besöket.
Du vill avbryta en undersökning eller en behandling.
Du bokar av och bokar om besöket flera gånger.
Du vägrar att öppna munnen vid besöket.
En del som är mycket rädda låter helt bli att gå till tandvården. Det kallas för tandvårdsfobi. Då kan man till exempel ha svårt att borsta sina tänder eller sina barns tänder.
Fortsätt att gå till tandvården
Försök att gå till tandvården även om du är rädd. Det är viktigt för att inte få besvär med tänderna. Besvär med tänderna kan ibland påverka hela kroppen.
Vad kan jag göra själv?
Berätta för personalen innan besöket om du eller ditt barn är rädd. Du kan till exempel berätta på telefon när du bokar en tid eller efter att du har fått en kallelse.
Då kan du och personalen planera besöket. Det kan till exempel behövas extra tid för att det ska kännas tryggt.
Ställ frågor om vad som ska hända. Du kan känna dig mindre rädd om du är förberedd
Särskilda råd för barn
Förbered ditt barn hemma. Ni kan till exempel tillsammans se filmer på internet om tandvård.
På mottagningen
Visa barnet att det är okej att gå till mottagningen.
Det är viktigt att du själv är lugn och har gott om tid. Barnet kan lättare känna sig lugn om du är lugn.
Var ett stöd för barnet. Håll barnet i handen om hen behöver. Uppmuntra och ge barnet mod genom att visa att du litar på personalen.
När och var ska jag söka vård?
Det är viktigt att få hjälp om man är rädd för att få tandvård.
Prata med personalen. Om de inte kan hjälpa kan du be om en remiss till specialisttandvården.
Du som är vuxen och rädd kan också kontakta en mottaging som arbetar med personer som är rädda för tandvård.
Ring och få råd på telefonnummer 1177
Ring telefonnummer 1177om du vill ha hjälpmed var du kan söka tandvård.De som svarar är sjuksköterskor. De pratar svenska och engelska. Ibland går det att få hjälp på andra språk.Ring 0046 771-11 77 00 om du har en telefon med ett utländskt nummer.
Behandling
Det finns olika behandlingar. Vilken behandling du får bestäms tillsammans med tandläkaren.
Du kan få behandling på en vanlig tandvårdsmottagning eller på en specialistmottagning.
Vänj dig lite i taget
En behandling är att vänja sig lite i taget på att bli undersökt eller behandlad. Personalen visar, förklarar och ger stöd.
Bedövning
Om man är rädd spänner man sig. Då kan man uppleva att det gör mer ont.
Bedövning är viktigt för att det ska göra så lite ont som möjligt.
Avslappning
En typ av behandling är att lära sig avslappning.
Barn brukar få lära sig avslappning på mottagningen tillsammans med personalen.
Vuxna får lära sig avslappning hos en psykolog, psykiater eller psykoterapeut.
Mediciner eller lustgas
Ibland kan man få mediciner eller lustgas. Det minskar smärtan och gör att man slappnar av.
Vid behandling med lustgas får du andas in en blandning av syrgas och lustgas genom en mask.
Att få tandvård medan du är sövd
Man kan också få tandvård medan du är sövd. Det kallas också för att få narkos. Då sover du under behandlingen. Behandlingen görs på en specialistmottagning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur kan det märkas eller kännas att vara rädd för tandvård?
Fortsätt att gå till tandvården
Vad kan jag göra själv?
Särskilda råd för barn
När och var ska jag söka vård?
Behandling
Mer innehåll på lätt svenska
Så fungerar tandvården i Sverige
Tandvård är ofta dyrare än annan vård. Jämför vad tandvården kostar innan du väljer tandläkare eller tandhygienist.
Så håller du tänderna rena
För att hålla tänderna friska behöver du borsta dem varje dag. Du behöver också göra rent mellan tänderna.
Lätt svenska
Här kan du se allt innehåll på 1177.se som finns på lätt svenska. Välj region högst upp på sidan för att se vad som gäller för dig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.