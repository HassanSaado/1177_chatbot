Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Bett, stick och växter
Bränd av manet
Bränd av manet
Maneter finns både i svenska och utländska hav. Det kan göra väldigt ont om du nuddar eller kommer nära vissa maneters trådar.
I den här texten finns råd om vad du kan behöva tänka på om du vistas i områden där det finns maneter och vad du kan göra om du blir bränd av en manet.
Symtom
I manetens bränntrådar finns nässelceller med gift. Råkar du nudda trådarna brister nässelcellerna. Små trådar med hullingar i änden skjuts ut och gift sprutas in i huden.Du får ett eller flera av följande symtom vid kontakt med maneter:
rodnad och sveda
svullnad
klåda och lätt till måttlig smärta som ibland kan bli svår
illamående och kräkningar
ytliga brännskador.
Vissa utländska maneter kan ge reaktioner som kan vara livshotande.
När och var ska jag söka vård?
Sök vård genast vid kontakt med maneter utomlands. Läs mer om hur du fårvård utomlandsoch vad du behöver tänka på.
När du vill ringa 1177 från ett annat land
Ring +46 771-11 77 00 försjukvårdsrådgivningnär du är utomlands. Då kan du få hjälp att bedöma symtom.
Om du är i SverigeKontakta genast envårdcentraleller enjouröppen mottagningom du har ett eller följande symtom:
Du får ögonbesvär efter att ögonen kommit i kontakt med en manet.
Du har fått en kraftig reaktion i huden med utbredd rodnad, svullnad och kraftig ömhet.
Du får feber och känner dig medtagen.
Ring telefonnummer 1177 om du vill hasjukvårdsrådgivning.Då kan du få hjälp att bedöma symtom eller hjälp med var du kan söka vård.Om det är stängt på vårdcentralen eller den jouröppna mottagningen, sök vård på en akutmottagning.
Var finns maneterna?
Den manet som är vanligast i Sverige är öronmanet. Den har fyra ringar i mitten och är genomskinlig med en lätt blåaktig eller skär ton och bränns inte.
Maneter som bör undvikas längs Sveriges kuster är kompassmanet samt röd och blå brännmanet. Maneterna förekommer mest under sommaren och hösten i svenska havsvatten.
Det finns många andra arter av maneter utomlands, framför allt i hav nära tropikerna. Du kan få en allvarlig eller livshotande reaktion om du nuddar eller kommer nära vissa maneters trådar.
Öronmanet är vanligast i svenska hav och bränns inte. Den har fyra "ringar" i mitten och är genomskinlig med en lätt blåaktig eller skär ton. En öronmanet är oftast 15-20 centimeter i diameter. Men som fullvuxen kan den bli upp till 40 centimeter i diameter.Foto:Aquatilis
Blå brännmanet är en av de maneter som du bör undvika i svenska hav. Den blir sällan över 15 centimeter i diameter och har långa bränntrådar.Foto: Aquatilis
Röd brännmanet är en av de maneter som du bör undvika i svenska hav. Den blir oftast högst 50 centimeter i diameter har långa bränntrådar.Foto: Aquatilis
Kompassmaneten blir cirka 20 centimeter i diameter och har långa bränntrådar.Foto: Aquatilis
Hur undviker jag att bli bränd?
Undvik kontakt med maneter och simma aldrig nära maneter som du ser.
Undvik att simma i dåligt ljus eller mörker när maneter inte syns.
Tänk på att vara försiktig när högvattnet är på väg in eftersom det kan finnas fler maneter då.
Använd våtdräkt om du dyker där det finns maneter. Våtdräkten ger ett ganska bra skydd.
Fråga den lokala befolkningen om det finns maneter i området. Ibland finns information i reseguider eller uthyrare av snorklings- och dykutrustning.
Vad kan jag göra själv om jag blivit bränd?
Det finns flera sätt att lindra smärtan om du har blivit bränd av en manet. Här kan du läsa några exempel på vad du kan göra.
Ta bort trådarna
Skölj bort bränntrådarna med vatten. Använd havsvatten i första hand då kranvatten kan göra att mer gift frisätts. Ibland går bränntrådarna inte att skölja bort. Du kan pröva att skrapa bort trådarna med ett styvt föremål med inte alltför vassa kanter, till exempel ett betalkort. Du kan även dra bort trådar med en bred tejp, exempelvis silvertejp. Rakning med raklödder och hyvel kan också fungera.Gnugga inte med en handduk. Det kan göra att fler nässelceller brister och avger gift.
Skölj med varmt vatten
En lindrigare sveda efter kontakt med en manet kan ibland dämpas genom att skölja med varmt vatten.
Lindra smärtan och klådan med receptfria läkemedel
Det kan ibland göra väldigt ont. Tasmärtstillande läkemedelsom innehåller paracetamol eller ibuprofen. De finns att köpa receptfritt på apotek.
Du kan bedöva smärtan något genom att smörja lite receptfri salva som innehåller lidokain. Använd inte läkemedlet på barn under 18 månader om inte en läkare har rekommenderat det.
Smörj lite receptfri kräm eller salva som innehåller hydrokortison på huden om det kliar. Det dämpar den inflammatoriska reaktionen och klådan. Var noga med att skölja huden ordentligt och torka försiktigt innan du smörjer på krämen. Använd inte läkemedlet på barn under två år om inte en läkare har rekommenderat det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
När du vill ringa 1177 från ett annat land
Var finns maneterna?
Hur undviker jag att bli bränd?
Vad kan jag göra själv om jag blivit bränd?
Läs mer på 1177
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.