Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Cancer
Fakta om cancer
Tumörer och andra utväxter
Tumörer och andra utväxter
Tumör betyder knöl. Tumörer kan ibland vara cancer men det finns också andra sorters knölar och utväxter som du kan få på kroppen eller i kroppen. De flesta kan du ha och ändå må bra.
Du kan läsa mer om cancer i textenVad är cancer?Den här texten ger exempel på tumörer och andra utväxter som för det mesta är godartade. Godartad är samma sak som benign.
En godartad tumör eller utväxt växer på ett ställe utan att sprida sig. Den kan ändå behöva tas bort, till exempel om den blir stor eller infekterad.
Vad är en tumör?
En tumör innebär att celler någonstans i kroppen eller på kroppen har börjat föröka sig.
Godartade tumörer
Många tumörer är godartade. Godartade tumörer är ofta lätta att ta bort, om det behövs. Några godartade tumörer kan bli cancertumörer, till exempel polyper i tarmen.
Cancertumörer
En cancertumör kallas även för en malign tumör. Den kan växa in i andra organ och kroppsvävnader och oftast även sprida sig i kroppen genom lymfvätskan och blodet.
Här kan du läsa mer om olika cancersjukdomar.
Exempel på tumörer och utväxter
Här kan du läsa om exempel på godartade tumörer och andra utväxter.
Adenom – körtelsvulst
Adenom är samma sak som körtelsvulst. Det är en godartad tumör i en körtel. Körtlar är organ som gör olika slags sekret. Sekret är till exempel saliv, svett,hormonereller ämnen som bryter ned maten i magen och tarmarna.
Några adenom kan utsöndra stora mängder hormoner eller vara förstadier till cancer. Då opereras de bort.
Cysta
En cysta är en vätskefylld blåsa. Cystor kan vara olika stora. De kan sitta på olika ställen i kroppen, till exempel iäggstockarna, i brösten eller i levern. Cystor brukar tas bort om de trycker på organ eller andra delar av kroppen.
Fibroadenom – bindvävsknöl
Fibroadenom är en godartad knöl i bröstets bindväv. Fibroadenom beror på att en del av bröstet kan växa snabbare än den omgivande vävnaden. Du kan bli opererad om fibroadenomet är stort eller gör ont. Här kan du läsa mer om andra orsaker tillknöl i bröstet.
Fibrom
Ett fibrom är en godartad bindvävstumör som kan bildas var som helst på kroppen. Den kan se ut som en knöl eller upphöjning eller som ett utstående födelsemärke fast med samma färg som den övriga huden. Fibrom behöver sällan behandlas.
Födelsemärke
Födelsemärkenär samma sak som leverfläckar. De kan bildas var som helst på kroppen. Nästan alla födelsemärken är godartade men ibland kan ett födelsemärke utvecklas tillmalignt melanom. Därför är det viktigt att du är uppmärksam på om du har födelsemärken som förändras. Då behöver du bli undersökt.
Födelsemärken är ett exempel på pigmenterade hudförändringar. Pigmenterad betyder att hudförändringen har en mörkare färg än den övriga huden. Det finns många andra pigmenterade hudförändringar som är godartade och som är vanligare ju äldre du blir. Du kan läsa mer omgodartade hudförändringarhär.
Ganglion
Ganglionkallas också senknuta. Det är en upphöjning orsakad av vätska som bildats vid en led, till exempel handleden. Ganglier brukar försvinna utan behandling inom några veckor.
Godartad prostataförstoring
Godartad prostataförstoringinnebär att prostatan har vuxit i storlek. Det är vanligast hos personer över 60 år. En del får besvär som behöver behandlas. Godartad prostataförstoring har ingenting medprostatacanceratt göra även om symtomen ibland kan vara desamma.
Hemangiom
Ett hemangiom är en godartad tumör av blodkärl som kan uppstå inuti kroppen eller på huden. Ett exempel på hemangiom är så kalladesmultronmärken. Smultronmärken är vanligast hos barn upp till ett år. De flesta hemangiom ger inga besvär och försvinner utan behandling.
Insulinom
Ett insulinom är en tumör i bukspottkörteln. Den gör att det bildas för mycket insulin så att ditt blodsocker blir väldigt lågt. Du kan få symtom som liknar de som kan uppstå vid behandling motdiabetes. De flesta insulinom är godartade och kan opereras så att du mår som vanligt sedan.
Liktorn och förhårdnad
En förhårdnad kan bildas om du använder skor som är för trånga eller som trycker mot foten på något annat sätt. Då blir huden hård och tjock. En liktorn kan bildas om förhårdnaden belastas eller nöts under lång tid.Förhårdnader och liktornarkan göra ont. Oftast kan du behandla dig själv.
Lipom
Ettlipom är en fettknölsom du kan få i huden var som helst på kroppen. Fettknölar behöver inte behandlas.
Myom
Ettmyomär en godartad tumör i form av en muskelknuta i livmodern eller på livmodern. Myom kan ibland göra ont eller orsaka andra besvär som behöver behandlas.
Polyp
En polyp kan vara en godartad tumör eller en svullnad på grund av en inflammation. En polyp växer ut från huden eller en slemhinna och ser ut som en knopp eller en stjälk. Du kan få polyper i exempelvisnäsan, på stämbanden, i urinblåsan, i magsäcken eller i tarmen.
För säkerhets skull brukar till exempelpolyper i tarmen opereras borteftersom de ibland kan utvecklas till cancer.
Talgkörtelcysta – aterom
En talgkörtelcysta kan också kallas aterom. Det är en godartad cysta som innehåller talg. Den uppstår när öppningen från en talgkörtel ut i huden har blivit tilltäppt.
Talgkörtelcystor kan bildas var som helst på kroppen. De är vanligast där det växer hår, framför allt i hårbotten. En talgkörtelcysta kan tas bort om den orsakar besvär.
Vårta
Vårtororsakas av virus. Vårtor är vanligast på händer eller fötter. Handvårtor och fotvårtor försvinner oftast utan behandling, men det kan ta lång tid.
Åldersvårta
Åldersvårtorär den vanligaste godartade tumören. De bildas oftast i ansiktet, på bröstet eller på ryggen. Du kan få din första åldersvårta när du är i 30-årsåldern. Åldersvårtor behöver inte behandlas.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är en tumör?
Exempel på tumörer och utväxter
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.