Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Vad visar sänkan?
Vad visar sänkan?
Fråga
Jag undrar vad sänkaprovet visar?
Svar
Sänkningsreaktionen kallas även sänkan eller SR. Det är ett blodprov som kan tas för att se hur mycketinflammationsom finns i kroppen.
Vidinfektionerkan sänkan vara förhöjd beroende på hur allvarlig infektionen är. En vanlig virusförkylning kan till exempel ge en ganska liten höjning, medan en lunginflammation ofta ger en betydligt högre sänka. Vid andra inflammationer som till exempel reumatiska ledinflammationer är sänkan ofta kraftigt förhöjd.
Det kan även finnas andra orsaker till att din sänka är hög. Här är några exempel:
du har en njursjukdom
du har ett högt kolesterolvärde
du har blodbrist
du har en tumörsjukdom
du är gravid
du använder p-piller
du har blivit opererad.
De röda blodkropparna klumpar ihop sig
Det som avgör hur hög sänkan blir är hur mycket de röda blodkropparna klumpar ihop sig i provtagningsröret. Klumpar de ihop sig mycket sjunker de röda blodkropparna snabbare och sänkan blir högre. Det som bestämmer hur mycket blodkropparna klumpar ihop sig är framför allt sammansättningen av olika proteiner i blodplasman. Den kan variera på grund av olika sjukdomstillstånd, graviditet, p-piller med mera.
Resultatet blir klart efter en timme
När de röda blodkropparna i blodet sjunker mot botten blir den ljusa vätskan i blodet kvar upptill i provröret. Efter en timme mäts hur många millimeter ljus blodvätska som finns kvar. Detta blir värdet på sänkan. Den kan variera från någon millimeter till över 100 millimeter.
Vanligt att ta CRP i stället för sänkan
Ett vanligare prov än sänkan ärCRP. CRP är ibland högt av samma orsaker som sänkan, men inte på grund av högt kolesterol, graviditet eller p-piller. CRP kallas ibland för snabbsänka eftersom provsvaret blir klart inom några minuter.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.