Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Ögonbesvär
Ögonskada av starkt ljus
Ögonskada av starkt ljus
Dina ögon kan få en tillfällig skada på hornhinnan av starkt ljus. Till exempel om du är på en plats där solen lyser starkt och reflekteras av snö, hav eller vit sand. Det kallas att bli snöblind. Besvären brukar gå över av sig själv. Du kan behöva skydda ögonen mot ljus några dagar medan skadan läker.
Ögonen kan också bli skadade om du tittar direkt på en svetslåga. Då kallas det svetsblänk. Skydda alltid ögonen mot starkt ljus. Det gäller också om du solar solarium.
Symtom på ögonskada efter starkt ljus
Du får en kraftig irritation i ögat när hornhinnan har skadats av kraftigt ljussken eller svetsblänk. Oftast märker du av skadan sex till tolv timmar efter att du tittade på det starka ljuset. Då är det vanligt att få några av de här besvären:
Du får värk i ögonen.
Ögonen är känsliga för ljus.
Det bildas tårar i ögonen.
Dina ögon är röda.
Din syn är sämre.
Det känns som du har grus i ögonen.
Du kan ha svårt att hålla ögonen öppna.
Det kan rycka i ögonlocken.
När och var ska jag söka vård?
De allra flesta som har fått en ögonskada av starkt ljus behöver inte söka vård eftersom besvären brukar gå över av sig själv.
Kontakta genast envårdcentraleller enjouröppen mottagningom du upplever något av det här:
Besvären har inte minskat efter två dygn.
Du får mer ont i ögat eller ögonen efter två dygn.
Synen blir ännu sämre efter två dygn.
Om det inte går eller är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Skadan går oftast över av sig själv efter ett till två dygn. Det finns några saker du kan göra för att lindra besvären och göra så att skadan läkare snabbare.
Var i mörker
Det är bra att skydda ögonen från ljus när du fått en ögonskada av starkt ljus, till exempel vid snöblindhet eller svetsblänk. Att vara i mörker hjälper. Då går besvären oftast över av sig själv inom ett dygn. Ibland kan det ta några dagar.
Undvik att titta på ljusstarka tv-skärmar eller datorskärmar. Du kan sänka ljusstyrkan om du måste titta på en skärm.
Ögonsalva kan lindra besvär
Du kan lindra besvären genom att använda en receptfri ögonsalva som innehåller paraffin och vaselin. Salvan är mjukgörande. Du köper eller beställer salvan från ett apotek. Prata med personalen på apoteket om vilken salva du ska ha.
Smörj försiktigt med salvan på undre ögonlockskanten. Salvan kan göra att du upplever synen som dimmig. Därför kan det vara bra att ta salvan när du inte behöver använda ögonen så mycket, till exempel när du ska sova. Men det går bra att använda salvan även när du är vaken.
Smärtstillande läkemedel
Du kan använda något smärtstillande läkemedel som innehållerparacetamolmot värken.
Behandling
Du behöver träffa en läkare om du har provat att behandla dig själv med salva och besvären inte har gått över efter två dygn Ibland kan du behöva andra läkemedel.
Ögonen kan också behöva skyddas från ljus även när du får behandling med läkemedel. Oftast i en till två dagar, eller upp till en vecka. Använd då till exempel solglasögon och solhatt, keps eller skärmmössa om du behöver gå ut.
Hur kan jag förebygga ögonskada av starkt ljus?
Det finns flera sätt att undvika att få en skada på ögat av kraftigt ljus. Du kan pröva ett eller flera av följande tips:
Använd solglasögon när du är i starkt solljus. De filtrerar bort UV-strålningen och skyddar ögonen.
Använd tonade skidglasögon med UV-skydd om du åker skidor där det är kraftigt solljus och snö. Det går också bra att använda solglasögon.
Använd en godkänd skyddsskärm eller svetshjälm när du svetsar. På så sätt undviker du att titta direkt på svetslågan.
Använd särskilda skyddsglasögon om du solar solarium.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på ögonskada efter starkt ljus
När och var ska jag söka vård?
Vad kan jag göra själv?
Behandling
Hur kan jag förebygga ögonskada av starkt ljus?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.