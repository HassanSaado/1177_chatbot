Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Avbruten graviditet
Utomkvedshavandeskap – graviditet utanför livmodern
Utomkvedshavandeskap – graviditet utanför livmodern
Utomkvedshavandeskap är när ett befruktat ägg fastnar på vägen till livmodern. Ofta beror det på att äggledaren är skadad. När ägget börjar växa kan du få mycket ont. Du kan bli livshotande sjuk om äggledaren brister. Det är ovanligt med utomkvedshavandeskap.
Symtom
En del fårvanliga teckensom påminner om graviditet. Mensen uteblir. Du kan känna av spänningar i brösten och illamående. En del märker ingenting alls.Ungefär fem till sex veckor efter att ägget fastnade i äggstocken kan du få symtom. Du kan få ett eller flera av följande symtom:
Du får mycket ont i magen. Smärtan känns ofta långt ner i magen. Det kan kännas mer ont mot ena sidan.
Dublöder från slidan.
Du kan bli yr, kallsvettig och känna dig svimfärdig om äggledaren brister.
När och var ska jag söka vård?
Kontakta genast envårdcentraleller enjouröppen mottagningom du tror att du har utomkvedshavandeskap. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar
För att ta reda på om du har ett utomkvedshavandeskap undersöker läkaren dig medultraljud.
Ofta får du också lämna blodprov för att mäta halten av graviditetshormon i blodet. Halten kan behöva kontrolleras flera gånger för att ta reda på om du har ett utomkvedshavandeskap.
Behandling
Utomkvedshavandeskapet behöver oftast tas bort genom en operation eller med läkemedel.
Om du opereras måste äggledaren ibland tas bort. Det är för att äggledaren kan vara skadad och orsaka nya utomkvedshavandeskap. Vanligtvis opererar läkaren medtitthålsteknik.
Du kan få smärtstillande läkemedel, om det behövs.
Ägget kan sköljas bort
Ibland kan behandlingen vänta några dagar. Ägget kan sköljas bort genom ettmissfall. Du får lämna blodprov vid flera tillfällen, för att läkaren ska kunna följa nivåerna av graviditetshormon.
Vad beror utomkvedshavandeskap på?
Det är vanligare att få utomkvedshavandeskap om du har skador i äggledarna. Skadorna kan bero på en eller flera av följande saker:
tidigare utomkvedshavandeskap
tidigareklamydiaellergonorré
tidigare operation i magen
endometrios.
Det finns också en ökad risk för utomkvedshavandeskap om du blir gravid trots att du använderkopparspiral.
Vad händer i kroppen?
En graviditet börjar med att ett ägg befruktas i äggledaren. Ägget rör sig sedan till livmodern, där det fastnar i slemhinnan och börjar växa.
Det händer att det befruktade ägget fastnar på vägen till livmodern. Det kan fastna i äggledaren. När ägget börjar växa gör det ont, eftersom utrymmet i äggledaren inte är tillräckligt stort.
Det är ovanligt att ägget fastnar i äggledaren. Men om det gör det kan det aldrig utvecklas till ett barn. Antingen lossnar ägget och blir till ett missfall. Eller så behöver ägget tas bort med läkemedel eller med en operation.
Komplikationer
Ett utomkvedshavandeskap behöver inte påverka chanserna att bli gravid i framtiden. En ärrig eller borttagen äggledare påverkar inte möjligheten att bli gravid om den andra äggledaren fungerar bra.
Hur påverkas jag efteråt?
Det kan hända att du känner oro eller har frågor om du har haft ett utomkvedshavandeskap. Prata med en barnmorska för att få den hjälp du behöver. Ibland kommer funderingarna först efter ett par månader. Genom sjukvården kan du få kontakt med någon att prata med, till exempel en kurator.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar
Behandling
Vad beror utomkvedshavandeskap på?
Vad händer i kroppen?
Komplikationer
Hur påverkas jag efteråt?
Påverka och delta i din vård
Läs mer på 1177.se
Blödning under graviditet
Det är vanligt att få en blödning ur slidan, särskilt under första halvan av graviditeten. En blödning kan vara ett tecken på missfall, men ofta beror det på något annat. Sök vård direkt om du blöder under andra halvan av graviditeten.
Missfall
Missfall är när en graviditet avbryts av sig själv. Fostret stöts ut ur livmodern innan det har växt färdigt. Missfall är vanligt. De flesta missfall sker tidigt i graviditeten. Det betyder oftast inte att det är något fel på ens kropp. Ett missfall minskar inte möjligheten att bli gravid igen.
Befruktning
När ett ägg och en spermie förenas börjar ett embryo att bildas. Det kallas för befruktning. Embryot växer till ett foster som sedan utvecklas till ett barn.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.