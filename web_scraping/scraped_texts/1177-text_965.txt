Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Mässling
Mässling
Mässling är en mycket smittsam virussjukdom som bland annat orsakar hög feber och utslag på kroppen. Sjukdomen kan bli mycket allvarlig, till och med livshotande. I Sverige är sjukdomen ovanlig eftersom vaccin mot mässling ingår i vaccinationsprogrammet för barn.
Mässling är vanligare i många andra länder. I Europa har antalet sjuka i mässling till och med ökat de senaste åren. Det är därför extra viktigt att varavaccinerad, särskilt inför resor i sydöstra Europa och utanför EU.
De allra flesta barn i Sverige vaccineras mot mässling vid 18 månaders ålder. Det görs på BVC enligtvaccinationsprogrammetför barn.
Den här texten finns också pålätt svenskasamtöversatt till flera språk.
Symtom
Mässling brukar först ge följande symtom:
torrhosta
irriterade och röda ögon som är känsliga för ljus.
högfeber.
Efter några dagar får du utslag. Utslagen brukar först märkas i ansiktet och sedan sprida sig till resten av kroppen. Utslagen kan se olika ut på olika hudtyper.
På ljus hud brukar utslagen först vara ljusröda men mörknar efter några dagar. På mörk hud brukar utslagen vara mörkare redan från början. De kan ibland vara svåra att se.
När blir jag frisk?
Febern brukar försvinna inom fem till sex dagar efter att du har fått utslagen. Sedan tar det oftast ytterligare en vecka innan du är helt återställd. Det kan ta betydligt längre tid om du får en komplikation.
När och var ska jag söka vård?
Kontakta envårdcentralom du tror att du eller någon närstående har fått mässling. Många mottagningar kan du kontakta genom attloggain.
Du kan alltid ringatelefonnummer1177för att få hjälp att bedöma symtom eller för att få råd om var du kan söka vård.
Ring alltid först
Om du behöver söka vård är det viktigt att ringa först och inte åka direkt till en mottagning. Det är för att undvika att smitta andra på mottagningen om du har mässling. När du ringer får du instruktioner om hur du ska göra.
Du kansöka vård påvilkenvårdcentraleller öppen specialistmottagning du vill i hela landet.
Komplikationer
Komplikationer är vanliga när man har mässling. Det kan till exempel varaöroninflammation,bihåleinflammationellerlunginflammation.
Mässling kan också leda till en allvarlig inflammation i hjärnan, men det är mer ovanligt. Enhjärninflammationkan ge skador som inte försvinner.
Ungefär 1 av 1000 i Sverige som får mässling dör.
Hur smittar mässling?
Mässling smittar mycket lätt när den som är sjuk hostar eller nyser. Då sprids små droppar som innehåller virus genom luften. Viruset kan spridas till flera rum eller till och med i en hel trappuppgång.
Du kan bli smittad om du inte har haft mässling och inte är vaccinerad. Det tar cirka två veckor efter smittotillfället innan du blir sjuk. Som längst är du smittsam i fem dagar efter att utslagen har kommit.Du kan inte bli smittad igen om du har haft mässling.
Smittspårning
Mässling omfattas avsmittskyddslagen. Det innebär att du måste hjälpa till så att vårdpersonalen kan ta reda på hur du har fått sjukdomen och om den kan ha överförts till fler. Syftet är att stoppa spridningen och att alla som behöver ska få behandling.
De som kan ha blivit smittade erbjuds undersökning och vaccin om det behövs.
Undersökning
Oftast misstänker läkaren att du har mässling redan vid enkroppsundersökning. Du får lämna ettblodprovsom säkert kan visa om du har mässling.
Behandling
Det finns ingen behandling mot mässling, men febernedsättande läkemedel kan göra att det känns lite bättre.
Det brukar vara skönt att vila i ett svalt och mörkt rum. Oftast är det skönt att slippa starkt ljus eftersom ögonen kan vara irriterade och röda.
Behandling på sjukhus
Du kan behöva vård på sjukhus om du får en svår infektionen eller en allvarlig följdsjukdom.
Påverka och delta i din vård
Du kan söka vård påvilken vårdcentral du villi hela landet.
Du ska förstå informationen
För att du ska kunna vara delaktig i din vård och ta beslut är det viktigt attdu förstår informationendu får av vårdpersonalen. Ställ frågor om du inte förstår.
Ävenbarn ska få vara delaktiga i sin vård. Ju äldre barnet är desto viktigare är det.
Du har möjlighet att få hjälp av entolk om du inte talar svenska.Du har också möjlighet att få hjälp av entolk om du har en hörselnedsättning eller talsvårigheter.
Mer på andra webbplatser
Folkhälsomyndigheten: Aktuell information om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När blir jag frisk?
När och var ska jag söka vård?
Komplikationer
Hur smittar mässling?
Undersökning
Behandling
Påverka och delta i din vård
Mer på 1177.se
Vaccinationsprogram för barn
Alla barn i Sverige erbjuds och rekommenderas vaccination mot tolv sjukdomar. Barn vaccineras för att få ett bra skydd mot allvarliga sjukdomar. Barnavårdscentralen och elevhälsan informerar om när det är dags för barnet att få vaccinationerna.
Utslag och hudförändringar hos barn – bildguide
Här kan du se bilder på utslag, prickar eller hudförändringar som barn kan få.
När du loggar in på 1177.se
Med e-tjänsterna på 1177.se kan du se personlig vårdinformation och kontakta vården på ett säkert sätt. Här kan du läsa mer om de olika e-tjänsterna.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.