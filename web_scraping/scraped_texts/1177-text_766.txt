Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Upptäck och förebygg cancer
Lämna prov för att upptäcka HPV och cellförändringar i livmoderhalsen
Lämna prov för att upptäcka HPV och cellförändringar i livmoderhalsen
Ett prov från slidan kan visa om du har HPV eller cellförändringar som kan utvecklas till cancer i livmoderhalsen. Du får ett brev med en kallelse varje gång du behöver lämna prov för att få ett bra skydd mot cancer.
Den här texten finns också pålätt svenska.
Det kallas screening när man får lämna prov regelbundet fast man känner sig frisk.
Att lämna provet kostar ingenting för dig.
Det finns två sätt att lämna prov. En barnmorska kan ta ett prov. Eller så kan du själv få ta ett prov och skicka in. Båda sätten är lika bra.
Det står i kallelsen vilket av proven som du kan få lämna.
Varför ska jag lämna prov?
Det är vanligt att få en infektion medviruset HPV. Det läker oftast av sig själv. Men en del HPV läker inte utan gör att det blircellförändringar i livmoderhalsen.
Även de flesta cellförändringar läker av sig själv. Det går att få behandling om det behövs. Då tar läkaren bort cellförändringarna innan de utvecklas till cancer.
Du känner inte om du har viruset HPV eller cellförändringar. Men det går att upptäcka genom att du lämnar prov.
Du får ett bra skydd mot cancer i livmoderhalsen om du lämnar prov varje gång du får en kallelse.
Måste jag lämna prov?
Nej. Det är frivilligt att lämna provet.
Bör jag lämna prov fast jag är vaccinerad mot HPV?
Ja. Det finns en liten risk att bli smittad med HPV, även om du ärvaccinerad mot HPV.
Bör jag lämna prov fast jag är gravid?
Ja. Då lämnar du provet hos barnmorskan.
Bör jag lämna prov fast jag aldrig har haft sex med någon annan?
HPV kan överföras vid alla typer av sex, till exempel något av följande:
smeksex
munsex
samlag.
Du kan få HPV oavsett om du har sex med män eller kvinnor. Men om du aldrig har haft sex behöver du inte lämna prov.
Läs mer omHPV.
Jag har opererat livmodern – behöver jag lämna prov?
Du kan behöva fortsätta att lämna prov efter en operation av livmodern. Det beror på hur du har blivit opererad.
Du behöver inte lämna prov om du har fått hela livmodern bortopererad. Då är livmoderhalsen också borttagen.
Men om livmoderhalsen lämnades kvar är det viktigt att fortsätta att lämna prov.
Fråga på kliniken där du blev opererad om du är osäker på vad som gäller för dig.
Så går det till att lämna prov
Det är olika om man får lämna prov hos barnmorskan eller om man får ta ett prov själv. Båda sätten är lika bra. Välj region högst upp på sidan för att se vad som gäller för dig.
Att ta prov själv
Du kommer att få material för provtagning. Det innehåller allt som behövs för att ta provet och skicka in det.
Materialet för provtagning kommer tillsammans med kallelsen, eller också står det i kallelsen hur du gör för att beställa det. Det kostar ingenting för dig.
Du kan ta provet även om du har mens.
Läs mer omsjälvprovtagning för HPV.
Att lämna prov hos barnmorskan
Det står i kallelsen vilken dag och tid du kan lämna provet, och på vilken mottagning. Eller också får du uppgifter så att du kan boka en tid själv.
Du kan boka om besöket om det behövs, till exempel för att du har mens.
Du får ta med dig någon, om du vill.
Att lämna provet går till som vid en gynekologisk undersökning. Barnmorskan tar provet med en liten mjuk borste.
Efteråt kan du få en liten blödning. Det beror på att slemhinnan lätt blöder där barnmorskan har tagit provet.
Läs mer om att lämna provet på sidan omgynekologisk undersökning.
När får jag svar?
Provsvaret kommer inom tre månader. Det skickas som ett brev till din folkbokföringsadress.
Om du har skyddad identitet, skickas provsvaret till Skatteverket.
Vad innebär provsvaret?
Det är vanligt att provet visar att man har HPV. En del har cellförändringar.
I ditt provsvar kan du se om du behöver lämna ett nytt prov. Det kan vara olika när det behövs. Det är säkert att vänta om det står i provsvaret att du kan göra det.
Om du behöver bli undersökt får du ett nytt brev med en tid hos en gynekolog.
Välj region högst upp på sidan för att få veta mer om provsvaren.
Om du har frågor om provsvaret
Du kan ställa frågor och få stöd, om du behöver. Kontaktuppgifterna hittar du i ditt svarsbrev.
När kan jag lämna prov?
Du får lämna prov varje gång du får en kallelse. Kallelserna skickas till dig som har ett kvinnligt personnummer och är i en viss ålder.
23 år till 50 år: Du får en kallelse att lämna prov vart tredje år eller vart femte år.
50 år till 70 år: Du får en kallelse att lämna prov vart femte år eller vart sjunde år.
Sista provet erbjuds när du är mellan 64 år och 70 år.
Du som har haft cellförändringar förut
Du som har haft allvarliga cellförändringar får en kallelse att lämna prov vart tredje år. Det gäller oavsett din ålder.
Du som har skyddad identitet
Du som har skyddad identitet får en kallelse med ett telefonnummer. Ring numret för att boka en tid för att lämna prov.
Du som har bytt till manligt personnummer
Du får inte en kallelse automatiskt om du har bytt till ett manligt personnummer.
Men det är viktigt att du lämnar prov regelbundet om du har en livmoderhals. Kontakta läkaren som ansvarade för din utredning omkönsdysfori. Då får du enremisstill en gynekologmottagning eller annan mottagning där du kan boka en tid för att lämna prov. Det kostar ingenting för dig.
Lämna prov vid andra tillfällen
Du kan passa på att lämna ett prov om du är hos barnmorskan eller gynekologen av andra orsaker. Du kan göra det om du har missat en kallelse eller om det snart är dags att lämna prov. Provet registreras på samma sätt som när du får en kallelse.
Om du missar en kallelse
Om du inte lämnar prov, får du ett nytt brev med en ny kallelse efter ett år.
Om det är svårt för dig att lämna prov
Det är viktigt att du lämnar provet. Du kan få råd och hjälp om det är svårt, till exempel om något av följande stämmer:
Du har svårt att röra dig.
Underlivet är ihopsytt efter enomskärelse.
Du tycker det är mycket obehagligt att lämna prov.
Kontakta mottagningen som skickat kallelsen. Kontaktuppgifterna står i kallelsen.
Så hanteras provet och dina uppgifter
Provet och uppgifterna om provtagningen sparas. Det kan vara bra om du behöver behandling senare i livet. Det är också till hjälp för att utvärdera och förbättra vården.
Här kan du läsa mer:
biobankslagen
att ha en journal
kvalitetsregister.
Om du har symtom
Om du får symtom från underlivet ska du inte vänta tills du får en kallelse att lämna prov.
Kontakta engynekologmottagningeller envårdcentralom något av följande stämmer in på dig:
Du får blödningar som inte är mens. Det kan vara blödningar efter samlag i slidan, eller för att du har ansträngt dig.
Du får förändrade flytningar, till exempel blodiga eller vattniga.
Du får blödningar eller flytningar fast du har slutat att ha mens.
Du kan alltid ringa och fåsjukvårdsrådgivningpå telefonnummer 1177.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför ska jag lämna prov?
Så går det till att lämna prov
När får jag svar?
Vad innebär provsvaret?
När kan jag lämna prov?
Om det är svårt för dig att lämna prov
Så hanteras provet och dina uppgifter
Om du har symtom
mer på 1177.se
Vaccination mot HPV
Vaccination mot HPV ingår i vaccinationsprogrammet för alla barn från och med hösten 2020. Tidigare ingick det endast för flickor.
Hjälp att sluta röka
Det är aldrig för sent att sluta röka. Kroppen börjar återhämta sig nästan omedelbart när du gör ett rökstopp.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.