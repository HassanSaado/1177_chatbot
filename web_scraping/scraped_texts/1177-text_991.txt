Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Förhud
Förhudsinflammation hos barn  – balanit
Förhudsinflammation hos barn  – balanit
Balanit är en inflammation under förhuden på penisen. Det beror på att det har varit svårt att hålla rent mellan ollonet och förhuden och att det har blivit för mycket bakterier där. Det är vanligast med balanit hos små barn.
Balanit är särskilt vanligt hos barn som samtidigt hartrång förhud.
Symtom
Ett eller flera av dessa besvär kan uppstå om det är en infektion under förhuden:
Förhuden eller förhudens öppning blir röd eller rosa och svullen.
Det kan komma ut lite var från förhudens öppning.
Det kan göra ont och svida när barnet kissar.
Urinstrålen blir svag så att det är svårt att kissa.
Det kan göra ont i penisen eller i förhuden.
Barnet kan fåfeber.
Vad kan jag göra själv?
Oftast är infektionen lindrig och det räcker att göra rent förhuden två till tre gånger om dagen med ljummet vatten. Infektionen brukar då oftast gå över på några dagar.
Det finns olika sätt att göra rent på:
Barnet kan bada i badkar eller badbalja. Använd en litenplastspruta och spola vatten under förhuden.
Du kan duscha barnet försiktigt med svag stråle kring förhuden och spola under förhuden.
Det är viktigt att inte dra tillbaka förhuden på barn under fem år eftersom det kan bildas ärr.
Innan du gör rent
De första gångerna du gör rent förhuden kan du ge barnetsmärtstillande läkemedelsom innehåller paracetamol. Ge läkemedlet ungefär en halvtimme innan rengöringen.
Du kan också stryka på en lokalbedövande salva. Salvan kan du köpa på ett apotek. Det är viktigt att du följer bruksanvisningen som följer med förpackningen. Använd inte lokalbedövande salva på barn under 18 månader utan att fråga om råd på en vårdcentral eller en barnavårdscentral.
Det är bra att lufta penisen så mycket som möjligt, till exempel genom att låta ett barn som använder blöja vara utan blöja.
När och var ska jag söka vård?
De allra flesta som får inflammation i förhuden behöver inte söka vård. Besvären brukar gå över av sig själv med hjälp av råden för vad du kan göra själv.
Kontakta envårdcentralså snart det går om besvären inte går över efter två till tre dagar. Du behöver inte söka vård någon annanstans om det är stängt. Vänta tills vårdcentralen öppnar.
Kontakta envårdcentralellerjouröppen mottagningom barnet får feber och samtidigt har ett eller flera andra symtom på balanit.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Om det är bråttom
Kontakta genast envårdcentraleller enjouröppen mottagningom förhuden dras tillbaka och fastnar.
Om det är stängt på vårdcentralen eller den jouröppna mottagningen, sök vård på en akutmottagning.
Undersökning
Det räcker oftast att en sjuksköterska eller en läkare tittar på ollonet och förhuden för att se om det är balanit.
Behandling
Barnet får behandling om infektionen inte går över med hjälp av råden om vad du kan göra själv. Då sköljer sjuksköterskan under barnets förhud med vatten eller koksaltlösning. Hen använder en liten plastslang eller en spruta utan nål.
Efter de första behandlingarna kan du fortsätta att göra behandlingen hemma.
Använd en spruta utan nål. Spola med ungefär tio milliliter ljummet vatten under förhuden. Med sprutan kan du lättare rikta strålen och få bort eventuellt sekret under förhuden. Sprutan finns på apotek. Den ska vara på två eller fem millimeter.
Om behandlingen gör ont
Spolningen kan göra ont de första gångerna. Då kan sjuksköterskan eller du först spruta in en bedövningsgelé under förhuden. Använd en spruta utan nål. Bedövningsgelen får du från akuten eller vårdcentralen.
En stund före spolningen kan barnet få smärtstillande läkemedel. Det infekterade området kan ibland bli mer svullet de första dagarna, för att sedan bli bättre.
Om det svider när barnet kissar
De första gångerna barnet kissar efter en spolning kan det svida. Det kan hjälpa att kissa med penisen neddoppad i vatten, eller i vattenstrålarna från duschen.
Receptfria smärtstillande läkemedel som innehåller paracetamol kan också lindra besvären.
Att ge smärtstillande läkemedel till barn
Om barnet är under sex månader ska du prata med en läkare eller sjuksköterska innan du ger något läkemedel.
Läs mer om att ge läkemedel till barn i textenReceptfria läkemedel mot tillfällig smärta.
Om besvären kommer tillbaka flera gånger
Förhuden kan behöva behandlas med kortison om barnet också har trång förhud och inflammationen kommer tillbaka.
Ibland behöver barnet en operation. Då får barnet enremisstill en kirurg. Kirurgen kan antingen vidga öppningen i förhuden genom att göra ett litet snitt eller ta bort en bit av förhuden eller hela förhuden. Läs mer om denhär typen av operation i artikeln Trång förhud hos barn.
Komplikationer efter operation
Under det första dygnet efter operationen kan det blöda från förhuden eller kanten av operationssåret. Ofta går det att behandla själv med ett tryckförband.
Under den första veckan efter operationen finns det också en liten risk för infektion i såret. En infektion kan ibland behöva behandlas med antibiotika.
När förhuden tas bort på barn som fortfarande använder blöja kan ollonet komma i kontakt med urin och avföring. Det är viktigt att tvätta penisen noga med ljummet vatten.
Efter operation är penisen ofta svullen, ibland i flera veckor.
Påverka och delta i vården
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Barn ska få vara delaktiga i sin vård
Barn ska fåvara delaktigai sin vård. Det finns ingen åldersgräns för detta. Barnets möjlighet att ha inflytande över vården beror på hens ålder och mognad.
För att kunna vara aktiva i vården och ta beslut är det viktigt att barnet och du som vuxenförstår den information ni får av vårdpersonalen. Ställ frågor om det behövs. Ni ska till exempel få information om behandlingsalternativ ochhur länge ni kan behöva vänta på vård.
Ni har möjlighet tilltolkning till andra språkom någon av er inte pratar svenska. Ni har också möjlighet tilltolkhjälp om någon av er till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Undersökning
Behandling
Om besvären kommer tillbaka flera gånger
Påverka och delta i vården
Läs mer på 1177.se
Trång förhud hos barn
Att ha trång förhud innebär att inte kunna dra tillbaka förhuden över ollonet. Oftast behövs ingen behandling eftersom förhuden vanligtvis kan dras tillbaka då barnet kommer i puberteten.
Förhudsproblem
Du kan få problem med förhuden av olika orsaker.
Så fungerar det manliga könsorganet
Det manliga könsorganet består av flera olika delar. Några sitter utanpå kroppen och en del sitter inuti kroppen.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.