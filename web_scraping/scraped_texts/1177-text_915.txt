Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Infektioner på huden
Höstblåsor
Höstblåsor
Höstblåsor är en virusinfektion som är vanligast hos barn under tio år, men även vuxna kan få sjukdomen. Infektionen orsakar blåsor framför allt i munnen. Blåsorna kan vara besvärliga, men går över av sig själv inom en vecka.
Symtom
Det är vanligt att först fåfeberochhalsonti ett par dagar. Sedan kommer små blåsor i munnen och halsen.
Blåsorna i munnen gör ofta ont. Det kan därför vara svårt att äta och dricka.
Utslag på kroppen
En del kan få utslag på kroppen, till exempel på följande ställen:
händerna
fötterna
stjärten
armarna
benen
magen.
Utslagen är små och röda och kan ibland utvecklas till blåsor. Utslagen kan klia.
Det kan också bildas höstblåsor under naglarna, men det är ovanligt.
Vad kan jag göra själv?
Det kan vara lättare att äta något som är kallt om det gör ont i munnen. Du kan till exempel prova yoghurt, kylda drycker eller glass. Avstå från sådant som är surt och salt.
Du kan ge ett barn receptfria smärtstillande läkemedel om hen har mycket besvär. Ring 1177 eller en vårdcentral innan du ger något läkemedel till barn som är yngre än sex månader.
När och var ska jag söka vård?
De flesta som har höstblåsor behöver inte söka vård. Besvären brukar gå över av sig själv.
Kontakta envårdcentralom du tror att du har höstblåsor och något av följande stämmer:
Du eller ett barn har symtom som inte avtar inom sju till tio dagar.
Du eller ett barn har feber i mer än tre dagar.
Ett barn får inte i sig vätska.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivningoch hjälp att bedöma symtom.
Behandling
Det finns ingen särskild behandling mot höstblåsor. Besvären brukar gå över av sig själv inom en vecka.
Vad är höstblåsor
Viruset som orsakar höstblåsor förekommer mest på sensommaren och hösten. Därför kallas infektionen för höstblåsor.
Viruset som orsakar höstblåsor är ett så kallat enterovirus. Det finns några olika typer av enterovirus som kan orsaka höstblåsor. Sjukdomen kallas ibland även för hand- fot- och munsjuka.
Det vanligaste är att få höstblåsor en gång. En del kan få sjukdomen igen, men då brukar den vara lindrigare än första gången.
Hur smittar höstblåsor?
Smittan sprids från person till person vid nära kontakt, till exempel om du tar i hand med någon som är sjuk. Sjukdomen smittar mest under de första dagarna av sjukdomen. Det tar ofta tre till sju dagar från det att du har blivit smittad till att du blir sjuk. Den tiden kallas för inkubationstiden.
En del kan ha viruset och sprida det vidare utan att själv ha några symtom.
Ska barn stanna hemma?
Hur barnet mår avgör om hen ska vara hemma från förskolan eller skolan. När höstblåsor upptäcks på en förskola eller skola har smittan ofta redan spridits. Det är därför svårt att stoppa smittan genom att hålla barn med blåsor hemma. Barn kan gå till förskolan eller skolan om hen mår bra och orkar delta i de vanliga aktiviteterna.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Mer på 1177.se
Feber hos barn
Utslag och hudförändringar hos barn – bildguide
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Vad är höstblåsor
Hur smittar höstblåsor?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.