Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Olika sätt att ta läkemedel
Läkemedel som du för in i slidan
Läkemedel som du för in i slidan
Läkemedel som du för in i slidan finns i olika former. Du för in läkemedlen med ett finger eller med ett hjälpmedel, en så kallad införare.
Du kan läsa om hur du ska använda ditt läkemedel i bipacksedeln. Det är ett informationsblad som följer med förpackningen. Det kan också finnas viss information på läkemedelsförpackningen.
Om läkemedel som du för in i slidan
Läkemedlen finns i olika former. Här är några exempel:
slidkräm och slidgel
vagitorier och slidtabletter
slidinlägg.
Du kan få läkemedel som ska föras in i slidan vid torra och sköra slemhinnor eller vid infektioner.
De flesta läkemedlen har effekt direkt på slemhinnan inne i slidan. För enstaka läkemedel tas det verksamma ämnet upp i kroppen via blodet. Det sprids sedan i kroppen till det ställe där det ska verka.
Vid samlag eller graviditet
Fråga din läkare om du kan ha samlag när du använder läkemedel i slidan. Du kan också fråga på ett apotek. Vissa läkemedel kan till exempel skada kondomer och pessar. Vissa infektioner i slidan kan fortsätta att smitta tills behandlingen är slutförd.
Om du är gravid ska du fråga din barnmorska eller läkare innan du tar läkemedel i slidan.
Slidkräm och slidgel
Kräm och gel för du in i slidan med hjälp av en införare. Ibland är krämen eller gelen förpackad i en införare för engångsbruk. Annars fyller du själv införaren med kräm eller gel.
Om du bara ska ta läkemedlet en gång per dygn är det bra att ta det innan du går och lägger dig. Då stannar läkemedlet kvar i slidan under natten. För att skydda underkläder och lakan från läkemedel som kan läcka ut, kan du använda trosskydd eller binda.
Gör så här
Tvätta händerna.
Sitt på huk eller stå med en fot på en stol. Då är det lättare att föra in läkemedlet. Du kan också ligga ner om det känns bättre.
För in införaren djupt i slidan och tryck ut krämen eller gelen.
Rengör införaren enligt anvisningarna om den inte är för engångsbruk.
Vagitorier och slidtabletter
Vagitorier och slidtabletter smälter eller löses upp inne i slidan.Vagitorier är ganska stora och fasta i konsistensen och är lätta att hantera som de är. Du för in vagitoriet med hjälp av ett finger, ungefär som när du sätter in en tampong. Till vissa vagitorier finns det en införare i förpackningen.
Slidtabletter kan vara svåra att föra in med fingret eftersom de vanligen är små och mycket känsliga för fukt. Till slidtabletter finns därför oftast införare.
Om du bara ska ta läkemedlet en gång per dygn är det bra att ta det innan du går och lägger dig. Då stannar läkemedlet kvar i slidan under natten. För att skydda underkläder och lakan från läkemedel som kan läcka ut, kan du använda trosskydd eller binda.
Gör så här
Tvätta händerna.
Ett vagitorium kan du först fukta det med lite vatten så att det lättare glider in i slidan. Det ska du däremot inte göra med slidtabletter.
Sitt på huk eller stå med en fot på en stol. Då är det lättare att föra in läkemedlet. Du kan också ligga ner om det känns bättre.
För in läkemedlet i slidan enligt bruksanvisningen.
Slidinlägg
Slidinlägg är en ring som du sätter in i slidan. En ring kan sitta i slidan i flera veckor eller månader, beroende på vilken ring du använder. Det finns ringar som används som preventivmedel och vid klimakteriebesvär.
När ringen sitter rätt i slidan känns den inte. Känns det obehagligt kan du trycka in den lite längre.
Gör så här
Tvätta händerna.
Sitt på huk eller stå med en fot på en stol. Då är det lättare att föra in ringen. Du kan också ligga ner om det känns bättre.
Pressa ihop ringen och för in den i slidan med fingrarna enligt bruksanvisningen.
Ett slidinlägg innehåller oftast verksamt läkemedel även efter att du har använt det. Du bör därför lämna in det på ett apotek så att det tas om hand på rätt sätt. Spola inte ner det i toaletten.
Viktigt när du använder läkemedel
Det finns en del saker du bör veta när du tar läkemedel.
Följ anvisningarna
För att ett läkemedel ska fungera är det viktigt att du använder det på rätt sätt. Du får anvisningar av läkaren, som också ska skriva på receptet hur du ska ta läkemedlet. Informationen från receptet skrivs på apoteksetiketten som sätts på förpackningen. För receptfria läkemedel finns doseringsanvisningar på eller i förpackningen. Om läkemedlet kan användas av barn anges dosering efter barnets vikt eller ålder.
Du kan fråga på apoteket om du vill veta mer. Läs också i bipacksedeln, det informationsblad som följer med förpackningen.
Förvaring av läkemedel
Det är viktigt att duförvarar läkemedletpå rätt sätt. Annars finns risk för att det inte fungerar som det ska. Tänk också på att förvara läkemedel oåtkomliga för barn.
Viktigt att ta rätt dos
Följ doseringsanvisningarna för att läkemedlet ska ge så bra effekt och så lite biverkningar som möjligt. Läkemedlet kanske inte hjälper om du tar för låg dos. Effekten kan bli för kraftig och du kan få onödiga biverkningar om du tar för hög dos. Det kan också vara farligt om du får i dig en för stor dos.Det är lika viktigt att följa den rekommenderade dosen för receptfria läkemedel som det är för receptbelagda. För receptbelagda läkemedel står det på apoteksetiketten vilken dos du ska ta. För receptfria läkemedel finns doseringsanvisningar på eller i förpackningen. Om läkemedlet kan användas av barn anges dosering efter barnets vikt eller ålder.
Ta dina läkemedel med jämna mellanrum
För att få bra effekt av ditt läkemedel är det oftast viktigt att du tar det så jämnt fördelat över tid som möjligt. Tre gånger dagligen betyder tre gånger per dygn, det vill säga var åttonde timme. Läkemedel som du ska ta en gång om dagen bör du ta vid ungefär samma tid varje dag.Det gäller om inte läkaren har sagt något annat.
Koppla till regelbundna vanor
En del läkemedel ska du ta vid ett visst tillfälle, exempelvis i samband med en måltid. Ibland kan du välja själv. Tänk då på att det är lättare att komma ihåg att ta dina läkemedel om du gör det i samband med någon regelbunden vana. Det kan till exempel vara när du stiger upp på morgonen, borstar tänderna eller vid en måltid.
Alkohol och läkemedel
Alkohol och läkemedel kan vara en dålig eller till och med skadlig kombination. Du bör fråga din läkare eller på ett apotek vad som gäller för ditt eller dina läkemedel. Det är bäst att avstå från alkohol helt och hållet om du är osäker.Läs mer om läkemedel och alkohol.
Avbryt inte behandlingen
Även om du känner dig frisk ska du aldrig avbryta eller ändra din medicinering i förtid utan att fråga din läkare. Ibland kan dina besvär snabbt komma tillbaka om du slutar för tidigt. Vissa läkemedel ska du inte sluta ta tvärt utan dosen måste minskas gradvis enligt ett särskilt schema.
Ibland kan vissa biverkningar göra att du måste avbryta behandlingen. Det kan du läsa om i bipacksedeln.
Läkemedel är personliga
Ett läkemedel som är utskrivet på recept ska bara användas av den som fått receptet.Vilket läkemedel som du får av läkaren beror på vilken sjukdom du har, din ålder och om du har andra sjukdomar eller tar andra läkemedel.Om någon annan än du tar ditt läkemedel kan hen få oväntade biverkningar eller dålig effekt. Ge därför aldrig ditt receptbelagda läkemedel till någon annan. Du ska heller inte använda någon annans receptbelagda läkemedel.
Använd inte gamla läkemedel
Med tiden kan läkemedel brytas ner så att mängden av det verksamma ämnet minskar. Det kan också bildas olika nedbrytningsämnen. Det kan börja växa bakterier i flytande läkemedel. Gamla läkemedel kan därför ge sämre effekt och mer biverkningar och ibland till och med vara skadliga. Detsamma gäller läkemedel som du har förvarat felaktigt. Använd inte läkemedel som har passerat utgångsdatum eller som har ändrat smak, lukt, konsistens eller utseende.
Du som är gravid eller ammar
Ibland kan du behöva läkemedel när du är gravid eller ammar. En del läkemedel kan påverka fostret eller barnet som ammas. Vissa läkemedel kan påverka möjligheten att bli gravid. Ta därför reda på vad som gäller innan du använder läkemedel när du är gravid, planerar att bli gravid eller ammar. Du kan fråga din läkare eller på ett apotek.Läs mer om läkemedel vid graviditet och amning.
Mer om läkemedel på 1177.se
När du tar läkemedel
Tillsatser i läkemedel
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Om läkemedel som du för in i slidan
Slidkräm och slidgel
Vagitorier och slidtabletter
Slidinlägg
Viktigt när du använder läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Vad är en bipacksedel?
Bipacksedeln som följer med läkemedelsförpackningen är ett informationsblad som riktar sig till dig som användare av läkemedlet. Där hittar du viktig information om vad du ska tänka på när du använder ditt läkemedel. Här kan du läsa om bipacksedlar.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.