Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Bett, stick och växter
Algförgiftning
Algförgiftning
Du kan få algförgiftning om du badar i vatten som har blommande alger. Det kan också hända om du råkar svälja vatten eller äta fisk från sjöar med algblomning. Algförgiftning kan orsaka klåda, huvudvärk och illamående med kräkningar och diarré. Barn som leker vid strandkanten och får kallsupar är ofta mest utsatta.
Vattenytan täcks av en blågrön, grön eller gulgrön hinna när algerna blommar. Vattnet kan också bli grumligt av små, tunna trådar eller små gryn som liknar barr. Vattnets smak och doft kan också vara förändrade.
Läs mer om algförgiftning och badvattnets kvalité påBadplatsen, Folkhälsomyndighetens och Havs- och vattenmyndighetens webbsida.
Symtom
Du som har fått i dig gift från alger kan få ett eller flera av följande besvär:
hudutslag och klåda
besvär i ögonen, till exempel röda ögon och att det kliar
huvudvärk
magsjuka med illamående, kräkningar och diarré.
Du kan också fåfeberoch bli svag i musklerna om du har fått i dig stora mängder gift. Din lever och dina njurar kan också påverkas.
Besvären brukar komma några timmar efter att du har badat eller fått i dig vatten med blommande alger.
Magsjukan brukar vara kvar i något eller några dygn. Därefter kan du känna dig sjuk ytterligare någon dag.
När och var ska jag söka vård?
Ringtelefonnummer 1177om du misstänker algförgiftning. Då kan du få hjälp att bedöma symtom och hjälp med var du kan söka vård om du behöver det.
Du kan också ringaGiftinformationscentralensom kan nås dygnet runt genom 112, eller 010-456 67 00.
Du kan även behöva kontakta kommunens miljö- och hälsoskyddskontor som tar vattenprover.
Hur kan jag förebygga algförgiftning?
Giftet i algerna försvinner inte även om du kokar vattnet, eller använder avsaltningsanläggning. Följ dessa råd för att undvika algförgiftning:
Undvik vatten med blommande alger. Håll särskilt barn och husdjur borta från stränderna. Du kan bli sjuk även om du bara sväljer små mängder vatten. Det gäller särskilt om det är mycket algblomning.
Rör inte algmassor som ligger uppspolade på land.
Giftet kan dröja sig kvar i stillastående vatten även om det inte syns. Därför är det bra att vänta några dagar med att bada i skyddade badvikar när algblomningen är över, även om vattnet ser bra ut.
Gör så här om du har badat i vatten med blommande alger:
Duscha och tvåla in hela kroppen. Skölj noga med rent vatten.
Skölj ögonen noga om du har fått ögonbesvär efter badet.
Behandling
Det finns ingen särskild behandling mot algförgiftning. Sjukvården behandlar dig utifrån de besvär du har.
Vad är algförgiftning?
Algförgiftning, eller algtoxinförgiftning, orsakas av ett gift som bildas när vissa alger snabbt förökar sig i vattnet. Vanligaste giftalgen är cyanobakterierna. De kan avge nervgift, levergift och tarmgift.
Algerna blommar oftast mellan juli och september
Algerna blommar framför allt mellan juli och september när vattnet är som varmast. Mindre algblomningar och algblomningar inom vissa områden kan också förekomma senare under året.
Vanligast i sött och bräckt vatten
Cyanobakterier finns i sött och bräckt vatten, till exempel i sjöar och i Östersjön. Vindar och strömmar kan även föra med sig de giftiga cyanobakterierna från Östersjön till andra platser, till exempel till den svenska västkusten.
Barn får oftare algförgiftning än vuxna
Barn som leker vid strandkanten får lätt många kallsupar. Därför är de ofta mer utsatta för algförgiftning än andra.
Hundar, katter och andra husdjur är särskilt känsliga för alggifterna.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Hur kan jag förebygga algförgiftning?
Behandling
Vad är algförgiftning?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.