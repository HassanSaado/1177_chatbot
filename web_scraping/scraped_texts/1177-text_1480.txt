Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Utslag och eksem
Skorv och seborroiskt eksem hos barn
Skorv och seborroiskt eksem hos barn
Skorv är en typ av seborroiskt eksem som är vanligast hos barn under ett år. Det sitter ofta i hårbotten men kan även finnas i ansiktet. Skorv smittar inte och brukar gå att behandla hemma.
Skorv kallas också för mjölkskorv.
Vuxna och barn i tonåren kan få en typ av seborroiskt eksem som kallas förmjälleksem.
Symtom
Skorv brukar synas som feta gulbruna fjäll i hårbotten och i ögonbrynen.
I hårbotten kan det bildas gulbruna skorpor eller beläggningar om barnet har mycket skorv.
Skorv brukar inte klia eller besvära barnet på något sätt.
Seborroiskt eksem på kroppen
Barnet kan också få eksemet på andra ställen på kroppen, till exempel bakom öronen, i ansiktet, i armhålorna eller i ljumskarna.
Då kan barnet bli röd i huden. Det röda syns framför allt på ljusare hud. Det är inte säkert att det syns alls på mörk hud.
Vad kan jag göra själv?
Skorv kan oftast behandlas hemma. Du kan börja med att försöka få bort barnets skorv med lite barnolja. Smörj in barnets hårbotten med oljan på kvällen. Tvätta hårbotten på morgonen med ett milt, oparfymerat barnschampo. Gnugga sedan hårbotten försiktigt med en handduk eller använd en mjuk hårborste för små barn för att få bort skorven.
Du kan lägga en handduk under barnets huvud eller sätta på en tunn mössa om du vill skydda sängkläderna från att bli kladdiga. Att tvätta håret regelbundet några gånger per vecka kan hjälpa så att skorven inte kommer tillbaka.
Det finns även produkter på apoteket som du kan använda om det här inte hjälper. Produkterna är receptfria. Fråga om råd på ett apotek.
Om barnet har eksem på kroppen
Pröva att smörja utslagen med kräm eller salva med hydrokortison, som kan köpas receptfritt på apotek. Fråga en läkare om råd innan du använder hydrokortison på ett barn som är yngre än 2 år.
När och var ska jag söka vård?
De allra flesta som får skorv eller seborroiskt eksem på kroppen behöver inte söka vård. Besvären brukar gå över av sig själv. Du kan få råd påbvc, barnavårdscentralen.
Kontakta envårdcentraleller bvc om något av följande stämmer:
Barnet har utslag som är fjälliga och röda.
Barnet har utslag som kliar eller besvärar.
Barnet har utslag som vätskar sig eller är såriga.
Du har behandlat barnet med hydrokortison i en vecka utan att besvären har blivit bättre.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad beror skorv på?
Det är inte helt klart vad skorv hos små barn beror på. Forskning visar att det troligen beror på att det är brist på fett i huden och att hudens skydd därför minskar. Denna brist växer bort med tiden och då försvinner också skorven. Ofta försvinner skorv innan barnet fyller två år, men hos en del barn kan det dröja längre. Hos en del barn kan skorv försvinna och sedan komma tillbaka.
En annan orsak kan vara enjästsvampsom normalt finns på huden och i hårbotten. Jästsvampen finns i större mängder hos barn som har seborroiskt eksem.
Skorv smittar inte.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Vad beror skorv på?
Påverka och delta i din vård
Läs mer på 1177.se
Det nyfödda barnets kropp – vanliga funderingar
Den första tiden händer det mycket med barnets kropp. Det är vanligt och en del i barnets utveckling. Ibland kan du behöva söka vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.