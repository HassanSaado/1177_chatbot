Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Huvudvärk och migrän
Huvudvärk hos vuxna
Huvudvärk hos vuxna
Det är vanligt att ha tillfällig huvudvärk. Oftast har huvudvärken ingen allvarlig orsak även om den känns besvärlig. Tillfällig huvudvärk går ofta över med receptfria smärtlindrande läkemedel. Ibland kan annan behandling behövas.
Det finns många olika typer av huvudvärk. Det är viktigt att veta vilken typ av huvudvärk du har så att du kan få rätt behandling.
Olika typer av huvudvärk
Du kan få tillfällig huvudvärk av till exempel stress, sömnbrist, vätskebrist, att du druckit mindre kaffe än du brukar eller att du druckit mycket alkohol.
När du får huvudvärk någon gång ibland kanreceptfria läkemedel mot tillfällig smärtavara ett enkelt sätt att bli av med värken. Men om huvudvärken kommer ofta är det viktigt att inte försöka dämpa den med läkemedel i fler än nio dagar i månaden. Det viktiga är att i stället ta reda på orsaken till huvudvärken. Då kan du också hitta sätt att undvika den.
Spänningshuvudvärk
Spänningshuvudvärk känns oftast på båda sidorna av huvudet. Den är tryckande och molande. Det kan kännas som om du har en trång mössa på dig. Spänningshuvudvärk blir inte värre av fysisk aktivitet.Läs omspänningshuvudvärk.
Migrän
Migrän kommer i anfall av intensiv huvudvärk i ena sidan av huvudet. Anfallet kan pågå i några timmar upp till tre dygn eller mer. Migrän blir oftast värre av fysisk aktivitet.Läs ommigrän.
Klusterhuvudvärk
Klusterhuvudvärk kommer i perioder med flera attacker efter varandra. Varje attack pågår i femton minuter och upp till tre timmar. Attackerna börjar oftast med smärta i eller bakom ena ögat. Smärtan är oftast så intensiv och stark att du inte klarar att vara stilla utan måste hålla dig i rörelse hela tiden som attacken pågår.Läs omklusterhuvudvärk.
Huvudvärk vid infektion
Du kan få huvudvärk i samband med infektioner, till exempel vid enförkylning.
Vad kan jag göra själv?
Det finns en del du kan göra själv för att slippa huvudvärk.
Att leva hälsosamt kangöra att du slipper huvudvärk
Ett regelbundet liv med regelbundna måltider, lagom med rörelse och aktiviteter och frisk luft kan göra att du slipper huvudvärk. Det är också viktigt att få tillräckligt medsömn.
Receptfria smärtstillande läkemedel
Du kan ofta minska din huvudvärk med hjälp avreceptfria läkemedel vid tillfällig smärta.
Receptfria smärtlindrande läkemedel mot huvudvärk ger bara tillfällig hjälp. Du ska därför inte använda dem under en längre tid eller för ofta. Använd dem högst 2–3 gånger i veckan, annars kan de i stället ge fler dagar med huvudvärk.
Skriv upp vilken sorts läkemedel du tar och hur mycket och hur ofta. Då blir det lätt att ha kontroll på hur mycket läkemedel du får i dig.
Skriv i en huvudvärkskalender
Det är bra att skriva i en huvudvärkskalender. Det gör det lättare att se vad huvudvärken kan bero på.
I en huvudvärkskalender finns utrymme för att skriva följande:
Hur ofta huvudvärken kommer.
Hur länge den pågår.
Hur intensiv den är.
Om du tar läkemedel mot huvudvärken och i så fall vilket läkemedel.
Efter en tid kan du troligen se olika situationer som verkar bidra till din huvudvärk. Då kan du också förstå hur du kan göra för att minska risken att få huvudvärk.
Här kan du ladda ner en gratis huvudvärkskalender på Huvudvärkssällskapets webbplats.
När och var ska jag söka vård?
De allra flesta som får huvudvärk behöver inte söka vård eftersom besvären ofta går över av sig själv. Men ibland kan du behöva söka vård.
Kontakta envårdcentralom något av följande stämmer:
Du har huvudvärk som inte går över och som inte lindras av receptfria läkemedel.
Du använder läkemedel mot huvudvärk flera gånger i veckan.
Du har huvudvärk som känns annorlunda än vid tidigare tillfällen.
Du har huvudvärk, är över 50 år och har inte haft huvudvärk tidigare.
Kontakta också envårdcentralom du får huvudvärk tillsammans med andra symtom, till exempel:
Du har huvudvärk och samtidig cancer.
Du har huvudvärk och förändrad personlighet.
Du har huvudvärk och har minskat i vikt.
Du har huvudvärk och yrsel, synförändringar eller ont i ena tinningen.
Om det är helg kan du vänta tills det blir vardag. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om det är bråttom
Kontakta genast envårdcentraleller enjouröppen mottagningom något av följande stämmer:
Du har huvudvärk och feber och känner dig sjuk och är stel i nacken.
Du har plötsligt fått en intensiv huvudvärk.
Du har huvudvärk som ökar när du krystar eller hostar.
Du har huvudvärk och svaghet eller förlorad känsel i någon del av kroppen.
Du har huvudvärk och skakningar eller ryckningar i någon del av kroppen.
Du har huvudvärk och använder blodförtunnande läkemedel.
Du har fått huvudvärk efter ett slag mot huvudet och du känner dig slö.
Om det är stängt på vårdcentralen eller den jouröppna mottagningen, sök vård på en akutmottagning.
Undersökningar och utredningar
Vid ett läkarbesök får du svara på många frågor om din huvudvärk. Det är bra om du har information i en huvudvärkskalender eller i andra anteckningar. Läkaren brukar ställa följande frågor:
Hur många dagar i månaden har du huvudvärk?
När hade du huvudvärk de senaste gångerna? Ange tidpunkt på dygnet och veckodag, om det går.
Kan huvudvärken utlösas av stress eller oro?
Brukar du ha huvudvärk i hela huvudet eller på den ena sidan av huvudet?
Brukar huvudvärken kännas tryckande, molande eller pulserande?
Brukar huvudvärken vara lätt eller svår?
Hur länge brukar den hålla i sig?
Blir du känslig mot ljus och ljud i samband med huvudvärken?
Mår du illa och kräks i samband med huvudvärken?
Behöver du lägga dig ner när huvudvärken är som värst?
Kan huvudvärken öka av lätt fysisk aktivitet?
Har huvudvärken förändrats från hur den tidigare har känts?
Använder du läkemedel mot huvudvärken? Hur ofta i så fall? Hjälper det?
Utifrån svaren på dessa frågor kan läkaren oftast bedöma vilken typ av huvudvärk du har. Du kan också behöva undersökas med datortomografi eller med magnetkamera.
Ibland kan du behöva en bedömning av en läkare som är specialist på huvudvärk.
Behandling
Det finns olika behandlingar för olika typer av huvudvärk.
Behandling med läkemedel
När huvudvärken är tillfällig hjälper det ofta med receptfria läkemedel. Vid svårare värk kan du behöva receptbelagda läkemedel.
Andra typer av behandling
Ibland ger inte läkemedel tillräcklig hjälp. Då finns det andra typer av behandlingar som du kan vara hjälpt av.
Innan du börjar med en annan behandling är det viktigt att du först har talat med en läkare. Det är för att du ska få den behandling som brukar hjälpa för just den typen av huvudvärk som du har.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på 1177.se
Huvudvärk hos barn
Klusterhuvudvärk
Migrän
Spänningshuvudvärk
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika typer av huvudvärk
Vad kan jag göra själv?
När och var ska jag söka vård?
Undersökningar och utredningar
Behandling
Påverka och delta i din vård
MER PÅ 1177.SE
Avslappning för nacken
Den här avslappningsövningen för nacken kan kännas bra om du är stressad eller känner dig stel. Du kan välja om du vill sitta eller stå när du gör övningen. Du kan göra övningen i kombination med andra avslappningsövningar om du vill.
Stress
Stress kan ge dig extra energi när du har bråttom eller måste klara något viktigt. Men du kan må dåligt om du är stressad för länge eller för ofta. Det är viktigt att få pauser från stress.
Film: Träna hemma - lång version
Den här filmen visar hur du kan komma igång med styrketräning på ett enkelt sätt. Filmen gör det lätt att träna hemma om du inte har tid eller möjlighet att gå till en träningslokal.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.