Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Akuta råd – första hjälpen
Förgiftning
Förgiftning
Förgiftningsolyckor i hemmet orsakas oftast av hushållskemikalier, läkemedel, alkohol, tobak, giftiga svampar och växter. Det du kan göra för att undvika förgiftningsolyckor gäller främst barn. Små barn utforskar världen genom att stoppa saker i munnen.
Kontakta alltid Giftinformationscentralen eller ring 112
Ring genast 112 och begärGiftinformationscentraleni brådskande fall när du misstänker att någon har blivit förgiftad. Invänta aldrig förgiftningssymtom.
En person som är medvetslös, slö, har svårt att andas eller har kramper ska direkt till en akutmottagning på sjukhus.
I mindre brådskande fall kan du ringa till Giftinformationscentralen på telefon 010-456 67 00, dygnet runt. Allmänna och förebyggande frågor om förgiftningar besvaras på dagtid.
Framkalla inte kräkning
Framkalla aldrig kräkning utan att först kontakta Giftinformationscentralen. Kräkning behövs sällan utan kan tvärtom förvärra skadan.
Medicinskt kol
När du ringer till Giftinformationscentralen får du ibland rådet att ge medicinskt kol. Kol binder till sig många ämnen, bland annat de flesta läkemedel, svampgifter och växtgifter. Därför kan det minska mängden giftigt ämne som kommer ut i kroppen.
Det är bra att ha medicinskt kol hemma, men använd aldrig kol utan att först ha talat med Giftinformationscentralen. Det kan vid vissa tillfällen vara olämpligt att ge kol. Medicinskt kol finns att köpa receptfritt på apotek.
Viktigt för att undvika förgiftning
Här är några tips för att undvika att barn förgiftas i hemmet:
Förvara frätande kemikalier utom räckhåll för barn, inte under diskbänken. Exempel på sådana kemikalier är maskindiskmedel och propplösare.
Häll inte över giftiga vätskor i läskflaskor eller saftflaskor. Giftiga vätskor kan vara till exempel bensin eller fotogen. Det kan leda till förväxling.
Håll uppsikt över tändvätskan vid grillning.
Ställ undan burkar med lacknafta direkt efter målning.
Se till att barnet inte kan få tag på cigaretter, snus, alkohol eller droger.
Placera inte lampor med lampolja i barnhöjd, till exempel på soffbord.
Ta bort giftiga krukväxter. Utomhus är det viktigt att hålla det lilla barnet under uppsikt, eftersom det finns både odlade och vilda växter, bär och svampar som är giftiga.
Förvara både receptfria och receptbelagda läkemedel i sina originalförpackningar i ett låsbart skåp. Tänk också på att placera läkemedel som måste stå kallt högt upp i kylskåpet.
Läkemedel som smakar gott eller ser goda ut kan vara särskilt lockande för små barn, till exempel flytande hostmedicin eller vitaminer. Var också uppmärksam på att släktingar och vänner kan förvara sina läkemedel så att de är lätta att komma åt, till exempel på nattduksbordet.
Förgiftning hos vuxna
När vuxna råkar ut för förgiftning är orsaken ofta läkemedel, alkohol eller andra droger.
Giftig svamp som förväxlas med matsvamp kan också orsaka allvarliga förgiftningar. Plocka därför bara svamp som du säkert vet är ätlig. De vanligaste giftiga svamparna är flugsvampar, giftchampinjoner och spindelskivlingar.
Exempel på giftiga växter är fingerborgsblomma, belladonna, bolmört och änglatrumpet.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Kontakta alltid Giftinformationscentralen eller ring 112
Framkalla inte kräkning
Medicinskt kol
Viktigt för att undvika förgiftning
Läs mer på 1177.se
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
Säkerhet för barn
Barn utvecklas snabbt och upptäcker världen omkring sig. Du behöver se till att det är säkert och att hen undviker olyckor. Här får du bland annat tips om vad du kan göra hemma, när barnet cyklar eller leker utomhus.
Barn och kemikalier
Kemikalier finns överallt omkring oss, till exempel i mobiltelefoner, möbler, golv, plastkärl, barnkläder, barnvagnar och leksaker. En del kemikalier är skadliga, andra inte.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.