Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Ändtarmsöppning
Smärta i ändtarmens öppning
Smärta i ändtarmens öppning
Det kan finnas olika orsaker till att du har ont i ändtarmens öppning. Vilken behandling du får beror på vad det är som gör att du har ont.
Varför gör det ont?
Det kan finnas olika anledningar till att det gör ont. Det kan till exempel vara enspricka i ändtarmens öppning. Andra orsaker kan varahemorrojdereller en blödning under huden vid ändtarmens öppning. Det kan också bero på att du är förstoppad.
Läs omförstoppning hos vuxnaochförstoppning hos barn.
Bölder eller fistlarkan också göra att du får ont.
Plötslig intensiv och stark smärta
En plötslig intensiv och stark smärta i ändtarmens öppning kan bero på kramp i musklerna i bäckenbottnen. Den smärtan kallas proctalgia fugax. Krampen kommer ofta om natten. Du kan få ont i några minuter och upp till en timme. Krampen kan komma flera gånger. Det kan vara obehagligt men det är inte symtom på något allvarligt. Det gör ofta mer ont när du bajsar.
När och var ska jag söka vård?
Kontakta envårdcentralom du har smärta som inte går över på ett par veckor. Många mottagningar kan du kontakta genom attlogga in.
Kontaktaen vårdcentralelleren jouröppen mottagningså snart det går om du får mycket ont runt ändtarmens öppning. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.
Ring telefonnummer 1177 om du vill hasjukvårdsrådgivningoch hjälp att bedöma symtom.
Undersökning och utredning
Du får berätta om dina symtom för en läkare. Sedan undersöker läkaren din ändtarmsöppning och känner försiktigt en liten bit in i den nedersta delen av ändtarmen.
Läkaren kan också behöva undersöka ändtarmen med hjälp av ett så kallat proktoskop eller ettrektoskop.
Behandling
Vilken behandling du får beror på vad som har orsakat besvären.
Det finns olika receptfria läkemedel som minskar smärtan. Läkemedlen finns som kräm, salva och som stolpiller som du för in i ändtarmen. Ofta hjälper salvor mot hemorrojder, oavsett varför du har ont.
Fråga apotekspersonalen om råd så att du får det som passar för just dina besvär.
HemorrojderochBölder och fistlarkan behöva opereras.
Den starka smärtan vid proctalgia fugax kan behandlas med till exempel kramplösande läkemedel.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska fåvara delaktigai sin vård. Ju äldre barnen är desto mer ska de få vara med.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
MER PÅ 1177.SE
Analfissur – spricka i ändtarmens öppning
Bölder och fistlar runt ändtarmsöppningen
Hemorrojder
Klåda vid ändtarmens öppning
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför gör det ont?
När och var ska jag söka vård?
Undersökning och utredning
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.