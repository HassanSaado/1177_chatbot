Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Njurar och urinvägar
Urinrörsförträngning
Urinrörsförträngning
Urinrörsförträngning innebär att urinröret har blivit trängre än vanligt på något ställe. Då får urinen svårare att komma fram. Du märker det genom att du får svårt att kissa.
Urinrörsförträngning beror ofta på att det har bildats ärr efter en skada på urinröret eller efter eninflammation i urinröret.
Symtom
Du kan ha urinrörsförträning om du får svårt att kissa. Det kan du märka på olika sätt. Det kan till exempel vara något av följande besvär:
Urinstrålen är svag när du kissar.
Du behöver krysta för att tömma blåsan.
Det tar längre tid att kissa.
Det gör ont när du kissar.
När och var ska jag söka vård?
Kontakta envårdcentralom du får svårt att kissa. Många mottagningar kan du kontakta genom attlogga in.
Om det är bråttom
Kontakta genast envårdcentraleller enjouröppen mottagningom det blir helt stopp och du inte kan kissa alls. Om det är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Det finns olika behandlingar vid urinrörsförträngning. Vilken behandling du får beror på hur trångt det är, hur lång förträngningen är och var i urinröret den finns.
Dilatation – urinröret vidgas
Urinröret kan förstoras med särskilda instrument. Det kallas dilatation. Det gäller när förträngningen inte är så stor och bara finns vid en kort del av urinröret. Förstoringen görs vid ett vanligt besök i öppenvården, så du behöver inte vara inlagd på sjukhus. Du får bedövning först.
Vidga urinröret själv
Du kan ibland få lära dig att själv vidga urinröret genom att föra in en sorts kateter i urinröret med jämna mellanrum. Enkateterär en smal och böjlig slang.
Operation
Ibland behöver urinrörsförträngningen opereras.
Det är vanligt att hela det trånga partiet opereras bort och att den borttagna vävnaden ersätts med vävnad från din egen kropp. Vävnaden som används tas vanligen från förhuden på penis om du är man. Vävnaden tas från till exempel munnens slemhinna om du är kvinna.Läs mer om vad vi menar när vi skriver man och kvinna.
Tidigare var den vanligaste metoden att det görs ett snitt genom den trånga delen av urinröret. Ibland används också en så kallad uretrastent, som förstoras när den är på plats.
Du får information om hur du ska förbereda dig inför operationen av din behandlande läkare, eller av någon annan vårdpersonal på mottagningen.
Du ska förstå informationen
För att du ska kunna vara delaktig i din vård och behandling är det viktigt attdu förstår informationendu får av vårdpersonalen.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Om du behöverhjälpmedelska du få information om vad som finns och hur du får det.
Varför får jag urinrörsförträngning?
Urinrörsförträngning är vanligast hos personer med penis. Det beror på attpenisen har ett långt urinröroch för att den ligger mer oskyddat än hos kvinnor.
Du kan få en förträngning av urinröret av olika skäl. Det kan till exempel vara:
Du har haft en skada på urinröret, som har gett ärrbildning. Skadan kan vara en följd av en olycka, till exempel ett fall mot en cykelstång, en spark, eller ett slag med en bandyklubba. Skadan kan också ha kommit efter att du har haft enurinkateteri urinröret.
Du har haft en inflammation i urinröret. Inflammationen kan ibland bero på enkönssjukdom.
Du har opererats förförstorad prostatakörtel. Det finns en liten risk för att få urinrörsförträngning om det blir ett ärr på urinröret efter operationen. Förträngningen kan komma flera år efter operationen.
Mer på 1177.se
Så fungerar urinvägar och njurar
Cystoskopi
Urinvägsinfektion
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Behandling
Varför får jag urinrörsförträngning?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.