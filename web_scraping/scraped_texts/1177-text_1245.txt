Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Råd om läkemedel
Att ge läkemedel till barn
Att ge läkemedel till barn
När barn ska få läkemedel är det extra viktigt att ge rätt dos. Vilken dos barnet ska få beror till exempel på barnets ålder och vikt. Ibland kan det vara svårt för barn att ta läkemedel. Det finns en del knep som brukar fungera.
I den här texten finns råd om vad du kan behöva tänka på när du ger läkemedel till barn.
Barn får andra doser än vuxna
Barn i olika åldrar tar upp, fördelar och bryter ner läkemedel olika snabbt. Det kallas för att man omsätter ett läkemedel. Det leder till att dosen och hur ofta doserna ska tas varierar.
Viktigt med rätt läkemedel och dos
Den dos och det läkemedel som läkaren har ordinerat är anpassat till barnets vikt, ålder och hälsa i övrigt.
Vissa läkemedel är anpassade för barn och finns i barnanpassade doser. Det kan vara till exempel nässprej mot nästäppa och febernedsättande läkemedel som innehåller paracetamol.
Barn upp till sex månader
Barn upp till sex månader omsätter ofta läkemedel långsammare än äldre barn och vuxna. Det beror på att barnets organ inte är fullt utvecklade.
Barn i förskoleåldern
Barn i förskoleåldern omsätter i vissa fall läkemedel snabbare än vuxna. Det kan betyda att barnet får en högre dosering per kilo kroppsvikt eller får läkemedel med tätare intervall än barn i andra åldrar.
Att tänka på när du ger läkemedel till barn
Ett läkemedel som är utskrivet på recept ska bara användas av den som fått receptet.
Du får anvisningar av läkaren, som också ska skriva på receptet hur barnet ska ta läkemedlet. Informationen på receptet skrivs på apoteksetiketten som sätts på förpackningen.
Prata med en barnavårdscentral eller en vårdcentral innan du ger receptfria läkemedel till barn upp till sex månader.
Ge rätt dos av läkemedlet
Följ doseringsanvisningarna för att läkemedlet ska ge så bra effekt och så lite biverkningar som möjligt. Ger du barnet för låg dos kanske läkemedlet inte hjälper. Ger du i stället för hög dos kan barnet få onödiga biverkningar. Det kan också bli allvarligt om barnet får i sig en för hög dos.
Det är lika viktigt att följa den rekommenderade dosen för receptfria läkemedel som det är för receptbelagda läkemedel.
Läs i bipacksedeln
Läs i bipacksedeln om hur barnet ska ta läkemedlet och om det är något speciellt du ska tänka på. Bipacksedeln är det informationsblad som följer med läkemedelsförpackningen. För vissa läkemedel kan du ibland läsa i bipacksedeln att dosering saknas för barn. Det kan bero på att studier om läkemedlet inte har gjorts på barn. Det finns ibland erfarenhet av att använda läkemedel för andra sjukdomar, i andra åldrar och i andra doser än vad som nämns i bipacksedeln. Du kan fråga på ett apotek om du är osäker på hur läkemedlet ska användas.
Tänk på attförvara läkemedeloåtkomliga för barn.
Ge läkemedel med jämna mellanrum
Ge läkemedlet så jämnt fördelat över tid som möjligt för att få rätt effekt av läkemedlet. Tre gånger dagligen betyder tre gånger per dygn, det vill säga var åttonde timme. Ska läkemedlet ges en gång om dagen bör du försöka ge barnet det vid samma tid varje dag. Klockslaget behöver inte vara exakt samma, men du bör försöka hålla ungefärliga tider.
Att ge läkemedel tillsammans med mat och dryck
Vissa läkemedel ska barnet ta tillsammans med mat och andra ska ges mellan måltider. Viss mat kan påverka läkemedlets effekt. Exempel är mjölkprodukter eller grapefrukt.
Koppla till regelbundna vanor
Det är lättare att komma ihåg att ge läkemedlet om du gör det i samband med något som barnet gör regelbundet, till exempel när hen stiger upp på morgonen, borstar tänderna eller äter middag.
Behandlingen ska inte avbrytas
Även om barnet mår bra ska du aldrig avbryta eller ändra medicineringen i förtid, till exempel med antibiotika.Att avbryta behandlingen för tidigt kan göra att besvären kommer tillbaka.
Använd inte gamla läkemedel
Använd inte läkemedel som passerat utgångsdatum eller som har ändrat smak, lukt, konsistens eller utseende.
Med tiden kan läkemedel brytas ner och mängden av oönskade ämnen och bakterier ökar. Gamla läkemedel kan därför ge sämre effekt och mer biverkningar. De kan ibland till och med vara skadliga. Detsamma gäller om du har förvarat läkemedel på felaktigt sätt.
Tips för att få barn att ta läkemedel
Ibland kan det vara svårt att få barn att ta läkemedel, oavsett hur det smakar. Men det finns en del knep att ta till.
Att vara påhittig kan ibland fungera
Du kan med ord och kroppsspråk vänligt men bestämt visa barnet att hen måste ta läkemedel. Att distrahera, belöna eller berömma barnet kan fungera. Ta hjälp av gosedjur och låtsas att de också ska få läkemedel, eller hitta på en saga om någon som ska få samma läkemedel.
Låt barnet vara med och bestämma
Det kan vara bra att låta barnet vara med och bestämma på vilket sätt hen ska ta läkemedlet. Var tydlig med att barnet inte kan välja bort läkemedlet. Barn i vissa åldrar kan bli mer medgörliga om de får välja hur det ska gå till. En del barn vill till exempel hellre själva hålla i doseringsskeden för att kunna svälja i sin egen takt.
Även om barn kan vägra att svälja läkemedlet ska du aldrig försöka öppna barnets mun med våld eller hålla för näsan på barnet. Det är heller inte bra att försöka låtsas att läkemedlet är godis. Barnet kan efteråt känna sig lurad och protestera ännu mer nästa gång.
Om inget fungerar?
Ta hjälp av en vårdcentral, barnavårdscentral eller sjukvårdsrådgivning om du inte kan få i barnet läkemedlet. Du kan också fråga på ett apotek.
Att ge barn tabletter
Det kan vara olika när barn kan svälja tabletter och beror också på tablettens storlek och form. Det kan bli enklare att svälja tabletten om barnet dricker lite vatten först. Ett annat tips är att ge en trögflytande dryck att svälja ner tabletten med, till exempel nyponsoppa, fil eller yoghurt som innehåller fruktbitar. Jämfört med vatten kan en trögflytande dryck göra att tabletten blir lättare att svälja.
Barnet ska inte svälja tabletter när hen ligger ner.
Tablettöverdrag
Det finns också tablettöverdrag som gör tablettens yta hal och döljer läkemedlets smak. Tablettöverdraget gör det lättare att svälja tabletten och finns att köpa på apotek. Du betalar kostnaden själv. Du kan få tablettöverdrag utskrivet på ett så kallat hjälpmedelskort och det är dåsubventionerat.
Läkemedel i olika former
Ibland kan det ändå vara svårt att få barnet att svälja tabletter. Fråga läkaren om läkemedlet finns i någon annan form. Till exempel kan det vara lättare att ge tabletter som löser sig i munnen. Ibland kan barnet få stolpiller som förs in i ändtarmen.Tänk på att du inte alltid fårkrossa eller dela tablettenäven om den har en brytskåra. Fråga på ett apotek om tabletterna kan delas, tuggas eller krossas.
Barnet kan få avsmak för viss mat och dryck
Blanda inte läkemedel som smakar illa med mat, välling eller annan dryck som barnet får ofta. Det kan göra att barnet får avsmak för maten eller drycken efteråt. Blanda inte ut läkemedlet i stora mängder vätska eller mat. Det finns då en risk för att barnet blir mätt och inte får i sig hela dosen.Du kan blanda ut tabletten i lite sylt eller äppelmos. Det kan till viss del dölja tablettens smak. Du kan också blanda ut tabletten i chokladsås, juicer med kraftig smak som svartvinbär eller lingon. Den kraftiga smaken kan dölja tablettens smak.
Att ge flytande läkemedel till barn
Många läkemedel till barn finns iflytande form.Tillverkarna har ofta försökt smaksätta med sådant som barn tycker om. Trots det kan vissa läkemedel smaka illa. Då kan det vara bra att ge en sked glass, eller något annat som barnet tycker om direkt efter läkemedlet. Exempel på läkemedel som kan smaka illa är penicillin. Det kan vara bra att förbereda barnet på att läkemedlet kan smaka lite illa. Barnet kan känna sig lurad om hen tror att det ska smaka gott.
Använd en dosbägare
Du kan också pröva att ge barnet flytande läkemedel i en dosbägare eller i en liten kopp som barnet kan tömma själva i egen takt. Samtidigt ger du beröm för varje liten klunk som barnet dricker.
Använd en doseringssked
Försök att avleda barnets uppmärksamhet genom att småprata. Det gör att många barn öppnar munnen automatiskt. Då passar du på att föra in en doseringssked. För in skeden ganska långt i munnen för att minska risken för att barnet spottar ut allting igen.
Droppar kan vara lättare att ge
Ibland är det lättare att ge läkemedlet i droppform. Droppar är mer koncentrerade och därmed är det en mindre mängd som barnet ska få i sig. Nackdelen är att de då kan smaka mer illa.
Använd hjälpmedel för att dosera rätt
Det är viktigt att barnet får i sig rätt mängd läkemedel. Därför ska du alltid använda dosmått som är graderade i milliliter och inte en vanlig sked. Det finns flera olika hjälpmedel som du kan få på ett apotek.
Att ge pulver och granulat till barn
En del läkemedel finns i form av pulver eller granulat, som är små korn. Vissa av dem kan du blanda med vätska, andra kan du strö över till exempel en sked nyponsoppa eller glass.
Läs i bipacksedeln vilket som passar bäst. Det är viktigt att barnet dricker ordentligt med vätska efter att ha tagit pulver eller granulat.
Om barnet kräks
Ibland kräks barn upp läkemedlet direkt och då är det bra att vänta en stund innan du gör ett nytt försök. Kräks barnet upp nästa dos också, kan det vara bra att fråga läkaren om du kan få byta till samma läkemedel i en annan form som till exempel droppar eller stolpiller.
Att ge läkemedel i ändtarmen
Stolpiller är läkemedel som du förin i ändtarmen.Stolpiller är bra om barnet mår illa eller vägrar att ta läkemedlet genom munnen. Det går inte att göra stolpiller av alla läkemedel. Vissa får sämre effekt om de tas genom ändtarmen till exempel penicillin. Det finns också flytande läkemedel i en behållare eller tub med en pip.Försök få barnet att slappna av och inte spänna stjärten. Det är ofta bra om barnet kan ligga på mage om du ger läkemedel i flytande form. Eller så kan barnet gärna ligga på sidan med lätt böjda ben. För bara in halva pipen i ändtarmen på barn under tre år.
Att ge näsdroppar och nässprej
Näsdroppar och nässprejfinns i flaska och endospipetter. De innehåller olika mycket av det verksamma ämnet och är anpassade efter olika åldrar. Fråga på apotek om du är osäker på vilken styrka på dropparna som barnet bör få.Barn ska ibland ha en lägre dos än det antal droppar som finns i en endospipett. Då är det bra att droppa ut överflödet först. Läs i bipacksedeln om hur många droppar som bör droppas ut.
Det kan vara enklare att ge dropparna om barnet ligger på rygg.Barn upp till sex år kan inte alltid hjälpa till med att dra in dropparna i näsborrarna. Då kan du sprida dropparna i näsan genom att vrida barnets huvud lätt från sida till sida.
Barn får hjälpmedel för att andas in i läkemedel
En delläkemedel behöver inhaleras, det vill säga andas in. Det beror på att det verksamma ämnet ska kunna verka i lungorna.Barn upp till sex år behöver särskilda hjälpmedel för att kunna inhalera läkemedel. De flesta barn använder en särskild andningsbehållare med en andningsmask för att kunna andas in läkemedlet. En sådan andningsbehållare kallas också för spacer. Barnet kan då andas in läkemedlet från andningsbehållaren i sin egen takt.
Mer på 1177.se
Vad är läkemedel?
Förvaring av läkemedel
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Barn får andra doser än vuxna
Att tänka på när du ger läkemedel till barn
Använd inte gamla läkemedel
Tips för att få barn att ta läkemedel
Att ge barn tabletter
Att ge flytande läkemedel till barn
Använd hjälpmedel för att dosera rätt
Att ge pulver och granulat till barn
Att ge läkemedel i ändtarmen
Att ge näsdroppar och nässprej
Barn får hjälpmedel för att andas in i läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Frågor om akuta förgiftningar
Giftinformationscentralen svarar på frågor om akuta förgiftningar - dygnet runt, året runt. Här kan du läsa mer.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.