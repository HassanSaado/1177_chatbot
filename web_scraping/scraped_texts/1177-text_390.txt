Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Vanliga besvär vid amning - svenska lättläst
Vanliga besvär vid amning
Det är vanligt att få besvär i brösten i början av amningen. Ofta går det över efter ett tag. Ibland behövs behandling.
Du kan få hjälp med amningen. Under den första veckan efter förlossningen kan du kontakta BB.
Du kan också kontaktaBVCeller enbarnmorskemottagning. På en del ställen finns det speciella amningsmottagningar.
Läs en längre version av textenhär.
Brösten är spända och läcker
Det är vanligt att brösten är spända eller läcker, särskilt den första tiden.
Det kan också bildas mer mjölk än barnet hinner äta.
Tryck på bröstvårtan
Du kan trycka på bröstvårtan för att få mjölken att sluta rinna. Det finns också så kallade mjölkuppsamlare eller amningsinlägg som du kan ha i behån.
Du som har för mycket mjölk kan handmjölka lite innan barnet ska amma. Ta en paus ibland och låt mjölken rinna ut av sig själv.
Mjölkstas
När mjölken rinner till kan du få mycket spända bröst. Det brukar vara tre till fyra dagar efter förlossningen. Du kan också få förhöjd kroppstemperatur.
Det här kallas för mjölkstas och brukar gå över efter några dagar.
Så kan du lindra besvären
Det bästa är att låta barnet suga ofta.
Det kan vara skönt att lägga något varmt eller kallt på brösten.
Det gör ont när barnet suger
Det är vanligt att det gör ont i början när barnet suger. Bröstvårtorna är känsliga och inte vana. Det brukar gå över.
Det kan också göra ont om barnet inte har ett tillräckligt stort tag om bröstet.
Smärtstillande läkemedel
Du kan använda receptfria läkemedel med paracetamol eller ibuprofen om du har ont.
Såriga bröstvårtor
Det kan bildas blåsor, sår eller sprickor på bröstvårtorna.
Viktigt att hålla rent och torrt
Tvätta händerna innan du ska amma. Det är viktigt att hålla rent om det blir sår. Om det kommer in bakterier i såren kan det bli en infektion.
Undvik tvål och lotion på bröstet. Du kan smörja in bröstvårtorna med bröstmjölk före och efter amningen. Du kan också tvätta brösten med koksaltlösning.
Vila bröstvårtorna
Bröstvårtorna kan behöva vila från amningen för att kunna läka. Då kan du handmjölka eller pumpa ur mjölken med bröstpump.
Du kan också prova en så kallad amningsnapp. Den fungerar som ett skydd på bröstvårtan.
Svampinfektion
Att det gör ont och blir sårigt på bröstvårtan kan också bero på en svampinfektion.
En svampinfektion kan gå över av sig själv. Annars kan du behöva använda en särskild salva.
Det är också viktigt att du håller bröstet torrt om du har en svampinfektion.
Bröstböld
Det finns en risk för att få en bröstböld om det blir en infektion i bröstet. Då gör det mycket ont. Du kan också ha feber.
En bröstböld behöver behandlas av läkare.
Mjölkstockning
Mjölkstockning innebär att en eller flera mjölkgångar i bröstet täpps till. Då kan mjölken inte komma ut.
Det här är vanliga symtom:
Det finns en knöl under huden.
Det känns varmt och ömt över ett område.
Du har feber.
Det gör ont när du ammar.
Försök att få ut mjölken
Det bästa är att barnet fortsätter suga på bröstet. Då kan mjölken komma ut.
Du kan också försöka mjölka ur för hand eller med pump.
Stryk med handen över det hårda området och ut mot bröstvårtan när du ammar, pumpar eller handmjölkar.
När och var ska jag söka vård?
Ring telefonnummer 1177om du vill ha hjälpmed vad du ska göra. De som svarar är sjuksköterskor. De pratar svenska och engelska. Ibland går det att få hjälp på andra språk. Ring 0046 771-11 77 00 om du har en telefon med ett utländskt nummer.
Kontakta vården
Kontakta en vårdcentral om något av det här stämmer:
det känns som att du har en böld i bröstet
du misstänker att du har en svampinfektion på bröstet.
Ibland räcker det att duvideosamtalar med en läkare eller barnmorskaför att få hjälp.
Du kan få en tolk
Du kan få hjälp av en tolk om du inte pratar svenska.
Texten finns översatt - other languages
لعربية- arabiska
English– engelska
فارسى- persiska
Pусский– ryska
Soomaali– somaliska
Yкраїнська– ukrainska
ትግርኛ- tigrinska


Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Brösten är spända och läcker
Mjölkstas
Såriga bröstvårtor
Mjölkstockning
När och var ska jag söka vård?
Texten finns översatt - other languages
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.