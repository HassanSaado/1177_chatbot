Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Äta för att må bra
Att äta vegetariskt
Att äta vegetariskt
Det är bra för hälsan och jordens klimat att äta vegetarisk mat. Det finns många sätt att få i sig de näringsämnen man behöver, utan att äta kött eller fisk. Det är viktigt att äta tillräckligt med järnrika livsmedel, bönor, ärtor, linser, fullkorn och rapsolja.  Ibland kan du behöva komplettera med vitaminerna B12 och D. Det gäller särskilt om du är vegan.
Olika varianter av vegetarisk mat
Det finns olika varianter av attäta vegetariskt. Här är några av de vanligaste:
Veganskmat innehåller enbart livsmedel från växtriket.
Vegetarisk, även kalladlaktovegetariskmat innehåller även mjölk, yoghurt och smör.
Lakto-ovo-vegetariskmat innehåller även mjölk och ägg.
En annan vanlig variant är att äta lakto-ovo-vegetariskt, men även inkludera fisk.
Flexitarian–kött som undantag
När du är vegan eller vegetarian för det mesta, men ibland gör undantag för exempelvis fågel, vilt eller annat kött kallas det för att vara flexitarian.
Viktiga livsmedel för dig som äter vegetariskt
Ju mer uteslutande vegetarisk mat du äter, desto viktigare är det att du äter allsidigt, från flera grupper av livsmedel, så att du får i dig tillräckligt av alla näringsämnen du behöver.
Här är en lista med råvaror som är särskilt viktiga för dig som äter vegetariskt:
Baljväxter, som bönor, ärter, linser, tofu eller andra sojaprodukter.
Fullkornsprodukter, till exempel havregryn, korngryn, råris, fullkornsbröd och fullkornspasta.
Grönsaker och rotfrukter.
Frukt och bär.
Magra mejeriproduktereller vegetabiliska drycker som till exempel havredryck eller sojadryck som är berikade med vitamin D och B12, riboflavin och kalcium.
Rapsolja och matfettersom innehåller rapsolja.
Baljväxter ger viktig näring
För att få i sig tillräckligt med protein och andra viktiga näringsämnen är det bra att äta rikligt med baljväxter, alltså bönor, ärtor och linser. De innehåller många viktiga mineraler som exempelvisjärn,zinkochselen.
Bra att veta är att baljväxter kan innehålla ämnen som kan ge besvär som illamående, ont i magen och diarré. Dessa ämnen kallas för lektiner och försvinner vid kokning.
Följ anvisningarna på förpackningar och i recept när det gäller koktid och blötläggning för att undvika besvär från magen. Läs mer omlektiner på Livsmedelsverkets webbplats.
Mat som görs av sojabönor, ärtor och svampprotein
Sojabönan är en baljväxt och en bra källa till protein. Den innehåller ocksåkolhydrater,kostfiber,järn,zink,magnesium,kaliumoch många B-vitaminer utom B12. Sojabönan används för att tillverka olika livsmedel som till exempel tofu, sojadryck, sojamjöl och sojafärs. Ärtor innehåller också mycket protein och används på ett liknande sätt i produkter som ersätter mjölk och färs.
Svampprotein används för att framställa livsmedlet quorn. Quorn innehåller relativt mycket protein och zink. Det innehåller också mycket fibrer, till skillnad från kött och fisk. Däremot innehåller quorn inte särskilt mycket järn, i jämförelse med soja och andra baljväxter.
Viktiga vitaminer och mineraler
De flesta som äter mycket vegetarisk mat får i sig mycket av vitaminA,E,K,Csamtfolat, den form av folsyra som finns i mat, och vissa mineraler somkaliumochmagnesium.
Vitamin D, däremot kan du behöva ta tillskott av, särskilt under den mörka delen på året. Läs mer omD-vitamin på Livsmedelsverkets webbsida.
C-vitamin viktigt för järnupptaget
Baljväxter, nötter, frön, torkad frukt och fullkornsprodukter bidrar med järn i den vegetariska maten. Men kroppen har svårare att ta upp järn som finns i vegetarisk mat än det järn som finns i kött och inälvsmat.
Genom att äta mycket C-vitamin till varje måltid fungerar upptaget av järn bättre. C-vitamin finns det gott om i citrusfrukter, kiwi, broccoli, paprika och alla sorters kål.
Var noga med zink och selen
För att få tillräckligt medzinkbehöver den som äter vegetariskt regelbundet få i sig livsmedel som innehåller mycket zink. Exempel på sådan mat är fullkornsbröd, bönor, linser, ärtor, nötter och frön.
Ävenselenbehöver du vara noga med att få i dig. Selen finns i till exempel gröna och röda linser och i kikärter.
Protein finns i baljväxter, fullkorn, nötter och frön
Proteinerär det som bygger upp kroppens celler. Det brukar gå bra att få i sig tillräckligt med protein enbart genom vegetarisk mat bara man äter mycket baljväxter, fullkornsprodukter, nötter och frön. Utöver protein innehåller dessa livsmedel många andra viktiga näringsämnen.
Bra att äta rapsolja, linfröolja och valnötter
Du som inte äter fisk kan få för lite av de nyttiga fettsyrorna med omega 3. Rapsolja, valnötter och linfröolja är bra vegetabiliska källor till omega 3. Däremot är det bra att undvika att äta för mycket ost och feta mjölkprodukter som innehåller mycket mättat fett.
Kolhydrater ger energi
Kolhydraterär en viktig källa till energi. Det är bra att välja fullkorn och att äta mycket baljväxter, rotfrukter, grönsaker, frukt och bär eftersom de innehåller mycket fibrer och näring, utöver energi.
Om du äter mycket av sådana kolhydrater håller du dig dessutom mätt längre och får ett stabilareblodsocker, jämfört med om du äter kolhydrater från raffinerat socker, vitt mjöl och pasta.
Du som äter veganskt
Du som äter veganskt behöver vara noga med att du får i dig vitaminD,B12ochkalcium.  D-vitamin finns naturligt i skogssvamp, men i övrigt främst från fisk och annan mat från djurriket. Vitamin B12 saknas helt i mat från växtriket.
För att få i dig tillräckligt behöver du ta tillskott med vitamin D och B12. Om du tar vitaminer i tablettform är det bra att ha koll på den dagliga rekommenderade dosen. Läs mer omkosttillskott i den här texten.
Ett annat alternativ är att äta tillräckligt med berikade livsmedel. Att berika livsmedel innebär att tillsätta vitaminer eller mineraler i det. Det är vanligt att produkter som ersätter mjölk, som till exempel havredryck och sojadryck, är berikade med extra näringsämnen.
Även vitamin B2 som också kallasriboflavinbehöver du vara noga med att få i dig. Det finns bland annat i baljväxter, gröna bladgrönsaker och fullkornsprodukter.
På Livsmedelsverket finns fler råd om att äta vegansk mat,en som gäller för barnochoch en som gäller för vuxna.
Om du vill veta mer
Du kan också ta reda på vad en viss mat har för näringsinnehåll genom att söka iLivsmedelsverkets databas över livsmedel. Där kan du till exempel jämföra näringsinnehållet mellan olika råvaror, eller skapa egna tabeller som du även kan spara ner eller skriva ut om du vill.
Läs mer på Livsmedelsverkets webbplats
Livsmedelsverket - Vegetarisk mat till barn
Livsmedelsverket - Vegetarisk mat till vuxna
Livsmedelsverket - Vegansk mat till barn
Livsmedelsverket - Vegansk mat till vuxna
Livsmedelsverket - Matvanekollen, snabbtest
Livsmedelsverket - Näringsrekommendationer
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika varianter av vegetarisk mat
Viktiga livsmedel för dig som äter vegetariskt
Baljväxter ger viktig näring
Mat som görs av sojabönor, ärtor och svampprotein
Viktiga vitaminer och mineraler
Protein finns i baljväxter, fullkorn, nötter och frön
Bra att äta rapsolja, linfröolja och valnötter
Kolhydrater ger energi
Du som äter veganskt
Om du vill veta mer
Läs mer
Bra att veta om näring
Du behöver få i dig olika näringsämnen varje dag för att kroppen ska må bra. Dessa näringsämnen är kolhydrater, fett, proteiner, vitaminer och mineraler.  Genom att äta varierat får du i dig det du behöver.
Så äter du hälsosamt
Hälsosamma matvanor kan bidra till att minska risken för att du ska få hjärt-kärlsjukdomar, övervikt, typ 2-diabetes och cancer. Du behöver inte förändra dina matvanor helt och hållet i ett enda steg. Kom ihåg att varje liten förändring kan göra stor skillnad.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.