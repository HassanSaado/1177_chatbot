Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Hjälpmedel
Förflyttning
Rörelsehjälpmedel
Rörelsehjälpmedel
Det finns många olika typer av hjälpmedel som kan underlätta om du har nedsatt förmåga att röra dig. Vanliga hjälpmedel är käppar, rullatorer och rullstolar.
Läs om hur det går tillatt få ett hjälpmedel.
Olika typer av hjälpmedel för rörelse
Här följer beskrivningar av några vanliga rörelsehjälpmedel. De har delats in i några huvudgrupper.
Käppar och kryckor
Här ingår olika typer av käppar som du håller med ena handen. Det kan vara käppar med ett eller flera stödben. Det finns också olika typer av kryckor och tillbehör.
Rollatorer och gåstöd
Här ingår främst olika typer av rollatorer, men även gåstativ, gåstolar och gåbord.
Manuella rullstolar och sittvagnar
I gruppen finns många olika typer av manuella rullstolar, till exempel rullstolar som drivs med händerna och rullstolar som körs av någon annan person, så kallade vårdarmanövrerade rullstolar.
Det finns även särskilda ståstöd för att förflytta sig stående. Det finns sittvagnar för både barn och vuxna. Det finns även olika tillbehör, till exempel speciella drivhjul som underlättar om du har en rullstol som du driver själv med händerna.
Elrullstolar
Det finns rullstolar och skotrar som drivs av elmotorer. Det finns både rullstolar som styrs av någon annan och rullstolar du styr själv. Det finns också tillbehör.
Ramper och hissar
Här finns ramper som kan monteras vid mindre trappor och trösklar, där du behöver kunna passera med rullstol eller rollator. Det finns även lyftplattformar som kan vara till hjälp om du som sitter i rullstol har en längre trapp som du behöver komma upp eller ner för.
Lyftar och överflyttningshjälpmedel
I denna grupp finns både stationära och flyttbara lyftar. Det finns också lyftbågar och tillbehör som till exempel selar. Det finns också särskilda plattformar som kan användas när du behöver hjälp med korta förflyttningar.
I kategorin finns också speciella glidlakan som gör det lättare att röra sig när man ligger i sängen. Det finns draglakan som underlättar om du behöver få hjälp att byta position eller komma ur sängen. Det finns vridplattor för att underlätta förflyttning från ett läge till ett annat. Det finns speciella repstegar som monteras i sänggaveln och används för att dra sig upp, steg för steg. För att få hjälp att resa sig finns också uppresningsbälten och västar.
Fordon och bilanpassningar
I gruppen finns bland annat speciella cyklar och cykelanpassningar för att underlätta när du vill cykla. Här finns också krypvagnar för barn. Det finns även rullbord och manuella ståstöd där du står och förflyttar dig.
Det finns många olika typer av anpassningar för bilar och motorfordon. Dels finns det anpassningar som gör det lättare att själv köra bil, och dels finns det anpassningar och hjälpmedel som underlättar när du ska ta dig in i och ut ur en bil eller ett annat fordon.
Det finns dynor, bälten och selar för att du ska kunna åka bekvämt och säkert. Det finns också hjälpmedel för att lyfta och lasta rullstolen, samt för att på säkert sätta fast den i fordonet när du ska åka någonstans.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Olika typer av hjälpmedel för rörelse
Läs mer på 1177.se
Att få ett hjälpmedel - så går det till
Du som har en funktionsnedsättning kan behöva hjälpmedel för att få livet att fungera så bra som möjligt.
Hjälpmedel i hemmet
Det finns många olika typer av hjälpmedel som kan underlätta i hemmet om du har svårt att röra dig.
Fritidshjälpmedel
Fritidshjälpmedel gör det lättare för dig som har en funktionsnedsättning att utöva olika fritidsaktiviteter, hobbys eller sporter. Det varierar mellan olika regioner vad som räknas som fritidshjälpmedel och vilket stöd du kan få för att låna eller köpa dessa.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.