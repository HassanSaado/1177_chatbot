Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inat 1177.se
Hitta vårdat 1177.se
Searchat 1177.se
Menu
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Regler och rättigheter - andra språk
Du som talar ett minoritetsspråk - sydsamiska
Datne mij unnebelåhkoegïelem soptseste
Datne mij lea bieline aktede nasjonaale unnebelåhkoste, dov lea muvhti veajkoej reakta dov gïelem nuhtjedh gosse healsoedïenesjinie gaskesadth. Vuartesjh daesnie mij lea faamosne ovmessie tsiehkine.
Läs texten på svenska här.
Vihties dajvine laantesne sjïere nænnoestimmieh leah faamosne. Juktie bïevnesh åadtjodh dov dajveste, gïehtjh datne leah reaktoe dajvem veeljeme dajveveeljijisnie sæjroen bijjiebielesne.
Mah leah doh nasjonaale unnebelåhkoeh?
Laake nasjonaale unnebelåhkoej jïh unnebelåhkoegïeli bïjre lea faamosne rom-almetjidie, juvdide, saemide, sveerjensåevmien almetjidie jïh tornedalalmetjidie
Jis dov lea ektiedimmie akten daejstie unnebelåhkojste dov lea reakta dov gïelem nuhtjedh gosse vihties åejvieladtjigujmie gaskesadth, vuesiehtimmien gaavhtan dah mah dïedtem utnieh healsoedïenesji jïh hoksen åvteste
Datne jïjtje mij muana mejtie datne leah ektiedamme akten nasjonaale unnebelåhkose. Ih naan sjïere vihtienassem daarpesjh.
Mah gïelh leah?
Doh nasjonaale unnebelåhkoeh gïelh leah:
Såevmien
Saemien gïelh
Meänkieli
Rom-gïele
Jiddisch
Laake lea faamosne gaajhkesidie mah unnebelåhkoegïelem Sveerjesne soptsestieh, saaht gusnie datne laantesne årroeh. Laake lea nænnoesåbpoe sjïere dajvine, gusnie gïele lea sïejhmebe. Dah dajvh reeremedajvine gohtjesuvvieh.
Daesnie maahtah vuejnedh mejtie reeremedajvesne årroeh jïh mah gïelh mej bïjre lea desnie gusnie datne årroeh.
Mij faamosne gosse healsoedïenesjen bïjre syökem?
Datne edtjh maehtedh soptsestidh, jïh aaj bïevnesh jïh viehkiem åadtjodh dov gïelesne dan gåhkese gåarede. Daate faamosne gosse soptsesth jïh gosse tjaalah. Dov gïele vihkeles ihke datne edtjh maehtedh meatan årrodh dov healsoedïenesjisnie. Gihtjh desnie gusnie healsoedïenesjen bïjre syökh mejtie barkijh gååvnesieh mah dov gïelem soptsestieh.
Jis eah almetjh gååvnesh mah dov gïelem soptsestieh maahtah birredh toelhkem åadtjodh gosse edtjh healsoedïenesjisnie mïnnedh. Vihkeles datne soptsesth datne toelhkem sïjhth joe gosse healsoedïenesjem dongkh. Dellie toelhke maahta datnem viehkiehtidh gyhtjelassh gihtjedh jïh healsoebarkiji vaestiedassh jarkoestidh.
Guktie toelhkeviehkie jåhta?
Maahtah toelhkem joekehtslaakan gaavnedidh. Toelhke maahta seamma sijjesne årrodh goh datne jallh tellefovnesne jallh videovisnie årrodh.
Joekehts gïelh mah leah jearohke dov årromesijjeste
Mah unnebelåhkoegïelh mah soptsesuvvieh maehtieh joekehtadtedh jearohke dov årromesijjeste. Maahtah syökedh healsoedïenesjem åadtjodh jeatjah dajvesne jis barkijh eah gååvnesh mah dov gïelem soptsestieh raaktan desnie datne årroeh. Maahtah aaj birredh tjaaleldh bïevnesh åadtjodh dov gïelesne. Muvhtine sååjhtoe dov lïhkemes almetjh maehtieh daarpesjidh bïevnesidie åadtjodh.
Muvhten aejkien tjïelte dïedtem åtna dåarjoen, healsoedïenesjen jïh hoksen åvteste, jïh dellie edtjh dejgujmie gaskesadtedh dov gyhtjelassi bïjre. Maahta vuesiehtimmien gaavhtan dåarjoen bïjre årrodh sosijaaledïenesjistie jallh voeresehokseste.
Mij faamosne voeresehoksen sisnjelen?
Jis datne årroeh aktene reeremedajvesne såevmien, meänkieli jallh saemien gïelese, dellie datne, mij lea ektiedamme naakenidie daejstie unnebelåhkojste, reaktam åtnah hoksehtimmiem jïh healsoedïenesjem åadtjodh barkijijstie mah dov gïelem soptsestieh. Dah mah dïedtem utnieh voeresehoksen åvteste daejnie tjïeltine, dïedtem utnieh gïehtjedidh barkijh gååvnesieh mah gïelide soptsestieh.
Jeatjah bieline laanteste dov lea reakta voeresehoksem dov gïelesne åadtjodh jis barkijh gååvnesieh mah gïelem maehtieh. Daate reakta lea aaj faamosne dutnjien mij jiddisch jallh rom-gïelem soptseste.
Jis ih leah madtjeles healsoedïenesjinie
Jis ih leah madtjeles healsoedïenesjinie edtjh uvtemes dejnie healsoedïenesjinie gaskesadtedh man bïjre laejhteme lea.  Birrh toelhkeviehkien bïjre jïh voejhkelh sïemes sjïdth dejgujmie mah dïedtem utnieh dåastoehtimmesne.
Maahtah aaj skïemtjelassemoenehtsem gaskesadtedh dennie dajvesne gusnie årroeh. Jis aamhtesereerije gååvnese mij maahta dov gïelem soptsestidh maahta viehkiem åadtjodh ryöktesth. Jeatjah gaavhtan maahtah skïemtjelassemoenehtsasse tjaeledh. Dah dov teekstem jarkoestieh, jïh mænngan datne vaestiedassem dov gïelesne åadtjoeh.
Sïjhth vielie daejredh?
Saemiedigkie jïh Leeneståvroe Stuehkien leenesne edtjieh gïehtjedidh laake fulkesåvva. Saemiedigkie dïedtem åtna saemien gïeli åvteste jïh Leeneståvroe Stuehkesne dïedtem åtna jeatjah unnebelåhkoegïeli åvteste.SametingetEnheten för minoritetsfrågor vid Länsstyrelsen i Stockholms länWebbplats för de nationella minoriteternaLagen om nationella minoriteter och minoritetsspråk
Share article
Share on facebook
Share on twitter
Share with a friend
Print page
Page Navigation
Mah leah doh nasjonaale unnebelåhkoeh?
Mij faamosne gosse healsoedïenesjen bïjre syökem?
Mij faamosne voeresehoksen sisnjelen?
Jis ih leah madtjeles healsoedïenesjinie
Sïjhth vielie daejredh?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.