Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Olyckor & skador
Akuta råd – första hjälpen
Drunkningsolyckor
Drunkningsolyckor
Du ska ropa på hjälp och ringa 112 om någon håller på att drunkna. Försök sedan att få upp personen ur vattnet. Gör hjärt-lungräddning medan du väntar på ambulansen om personen inte andas.
Vid drunkning gör du hjärt-lungräddning som vanligt. Läs här om hur du gör hjärt-lungräddning påvuxnaochbarn. Den enda skillnaden är att du ska börja med att ge 5 inblåsningar så snart som möjligt, gärna redan i vattnet om du kan.
Du kan även läsa om hur man undviker drunkningsolyckor i texten omvattensäkerhet för vuxna och barn.
Gör så här
Ropa på hjälp. Ring 112 eller säg åt någon annan att göra det.
Få upp personen ur vattnet
En person som håller på att drunkna på djupt vatten kan lätt dra ner dig i djupet. Det gäller även om det är ett litet barn.
Försök att hitta något att kasta ut som personen kan ta tag i, till exempel en livboj eller en åra.
Om du behöver simma ut till den som behöver hjälp kan du ha med dig något föremål som kan flyta och som du kan ha mellan dig och personen. Det kan till exempel vara en livboj eller en flytleksak. Det kan också vara något annat som finns i närheten, till exempel en gren eller en jacka. Föremålet kan fungera som ett hjälpmedel för att få personen i land.
Du kan börja med mun-mot-munmetoden redan i vattnet om personen verkar livlös och inte andas. Gör några inblåsningar genom att klämma åt personens näsa och blåsa in i munnen.
Det är oftast lättast att simma på rygg in mot land eftersom du då kan hålla personens huvud ovanför vattenytan.
Undersök personen
Lägg personen på rygg. Om du ser något som har fastnat i personens mun kan du vrida hens huvud åt sidan och ta bort det med fingrarna. Kontrollera om personen andas och visar livstecken genom att under några sekunder göra följande:
Titta om bröstkorgen och magen rör sig.
Lyssna och känn om luft strömmar ut och in genom munnen och näsan genom att lägga ditt öra mot personens mun och näsa.
Kontrollera om personen reagerar på tilltal, sväljer eller rör på sig.
Om personen verkar livlös
Börja genast med hjärt-lungräddning om personen andas onormalt eller inte alls, har gråblek hud och är tung och slapp i kroppen. Du ska fortsätta med hjärt-lungräddningen tills ambulanspersonalen kommer.
Om ni är flera kan ni hjälpas åt eller turas om. Var inte rädd att starta hjärt-lungräddning. Det är bättre att försöka än att inte göra något alls.
Läs här om hur du gör hjärt-lungräddning påvuxnaochbarn.
Om personen andas och hjärtat slår
Lägg personen istabilt sidoläge.
Försök att lugna personen. Om det är ett barn kan du till exempel stryka barnet försiktigt på kinden eller ryggen för att lugna hen.
En person som har hållit på att drunkna blir ofta snabbt nedkyld. Försök att hålla personen torr och skydda hen mot nedkylning med hjälp av torra handdukar eller kläder.
Stanna kvar hos personen tills ambulans kommer.
Även om personen verkar må bra och andas själv behöver hen komma till sjukhus för bedömning.
Behandling
Beroende på hur allvarligt personen har skadats i samband med olyckan kan hen behöva vårdas på sjukhus. Där kan andning, puls och hjärta övervakas noga.
Vad händer i kroppen vid drunkning?
När man börjar få in vatten i näsan och munnen uppstår det ofta först kramp i luftvägarna. När krampen släpper börjar vattnet rinna ner i lungorna.
Det är i lungorna som blodet hämtar syre och sedan transporterar ut det till övriga kroppen. Det blir syrebrist i kroppen om det kommer vatten i lungorna eller om krampen i luftrören gör att blodet inte får tillräckligt med syre. Det går mycket snabbt och man blir medvetslös inom ett par minuter. Efter ytterligare några minuter slår hjärtat långsammare och kan även sluta slå.
Syrebristen kan leda till hjärnskador. Andra skador som kan komma efter en drunkningsolycka är rubbningar i hjärtrytmen,lunginflammationoch skador på njurarna. Många av kroppens organ kan återhämta sig efter en drunkningsolycka, men skador på hjärnan kan bli bestående.
Även om den person som höll på att drunkna verkar må bra kan det efter en tid uppstå problem i form av att det kan komma upp vatten från lungorna, så kallad lungödem. Personen blir då andfådd och orolig. Ett barn kan också bli ovanligt trött eller få feber. Du ska ringa 112 om det händer efter en drunkningsolycka.
Bra att prata med någon efteråt
Att vara med om en drunkningsolycka kan vara mycket obehagligt. Det kan kännas bra att få prata om det som har hänt efteråt. Alla reagerar olika i en nödsituation. Om du är närstående till någon som vårdas på sjukhus kan du be att få prata med en kurator eller psykolog på sjukhuset. Ibland kan reaktionen komma senare. Läs mer i artikeln områd till dig som varit med om en allvarlig händelse.
Du kan alltid ringa och fåsjukvårdsrådgivning på telefonnummer 1177.
Kurser i livräddning
Det finns särskilda kurser i livräddande första hjälpen. Kontakta till exempel barnavårdcentralen (BVC),Röda korset,Svenska livräddningssällskapet,Svenska rådet för hjärt-lungräddningellerCivilförsvarsförbundetför att få reda på var sådana kurser ges.
Mer på 1177.se
Barnsäkerhet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Gör så här
Behandling
Vad händer i kroppen vid drunkning?
Bra att prata med någon efteråt
Kurser i livräddning
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.