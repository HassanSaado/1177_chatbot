Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Om graviditeten
Graviditeten vecka för vecka
Gravid i vecka 3
Gravid i vecka 3
(från 2 hela veckor + 0 dagar till 2 hela veckor + 6 dagar)
Ägget är befruktat. Den här veckan kommer det att fastna i livmodern. Flimmerhår hjälper det befruktade ägget att glida från äggledaren ner till livmodern. Efter tre till fyra dagar når det fram. Så fort ägget är befruktat börjar cellerna att dela på sig och växa.De första dagarna får ägget sin näring från något som kallas gulesäcken.Sex till åtta dagar efter befruktningen brukar ägget fastna inne i livmodern.Slemhinnan i livmodern anpassar sig för att ta emot ägget. Ytan på ägget blir lite klibbig för att ägget ska fastna bra i livmoderns slemhinna. När ägget har fastnat i slemhinnan bildar de yttre delarna av ägget moderkakan. Moderkakan brukar oftast sitta fast i den övre delen av livmodern.
När ägget fastnar i livmodern är det ganska vanligt att få enliten blödning. En sådan blödning kan förväxlas med en mens.
VidIVF-behandlingplockar läkaren först ut ägg. Spermier kan sedan befrukta ägg utanför kroppen. Efter 2–6 dagar kan det befruktade ägget föras in i livmodern, där det kan fastna i livmoderslemhinnan.
Graviditeten räknas från den senaste mensens första dag, alltså ungefär två veckor före befruktningen.
Det är ovanligt att du som är gravid känner av graviditeten så här tidigt. Livmodern är ungefär så stor som ett litet päron.
När du är gravid eller planerar att bli gravid ska du undvika alla former av alkohol och droger.
Bra mat när du är gravid
Folsyra är en slags B-vitamin. Du bör äta folsyra om du planerar att bli gravid. Du som är gravid bör äta tillskott med folsyra till vecka 13.Läs mer om extra näring, vitaminer och mineraler
Ofrivillig barnlöshet
Ibland blir det ingen graviditet när man försöker att befrukta ett ägg med spermier. Det kan bero på olika saker. Det är vanligt med barnlöshet och det kan finnas hjälp att få.Läs mer om utredning och behandlingar
Alkohol, nikotin och andra droger kan skada fostret
Låt bli att dricka alkohol när du är gravid. Sluta med nikotin. Låt bli att röka, snusa, tugga tobak, röka vattenpipa eller att vejpa e-cigaretter. Du bör också låta bli att använda droger.
Ju mindre fostret i magen utsätts för skadliga ämnen, desto bättre. Prata med barnmorskan om du behöver hjälp eller har funderingar.
Läs mer omalkohol och graviditet
Läs mer omnikotin och graviditet
Läs merberoende av droger
Läs mer
Gravid i vecka 2
Gravid i vecka 4
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.