Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
Preventivmedel – skydd mot graviditet
Preventivmedel – skydd mot graviditet
Det finns olika sätt att skydda sig mot oönskad graviditet. De olika sätten brukar kallas för preventivmetoder eller preventivmedel. Kondom och femidom är de enda metoderna som också skyddar mot könssjukdomar om de används på rätt sätt.
Du och den eller de som du har sex med delar på ansvaret för att skydda er mot graviditet.
De flesta preventivmetoderna som finns idag är för dig med livmoder.Kondomoch sterilisering är det enda effektiva skyddet för dig som har penis och pung och vill vara säker på att den du har sex med inte blir gravid. Du kan få hjälp att hitta ett preventivmedel som passar dig.
Akuta metoder
Det finns också något som kallas förakuta metoder.Akuta metoder kan använda om du har haft slidsamlag utan skydd eller om kondomen har råkat gå sönder. Dessa metoder är akut-p-piller ochkopparspiral.
Preventivmedel som skyddar mot könsjukdomar
Kondomellerfemidomär de enda alternativen som skyddar mot könssjukdomar. Du kan kombinera dem övriga metoder för att få ett skydd mot både graviditet och könssjukdomar.
Vad ska jag välja?
Du skall ha ett preventivmedel som du mår lika bra eller bättre av som när du inte har något. Preventivmedlet kan också ge positiva effekter.
Du kan behöva prova dig fram. En del tycker bättre om en viss metod medan andra föredrar en annan. Vilket skydd som passar dig bäst kan också komma att variera under din livstid.
Eftersom det finns flera olika skydd, finns det bra förutsättningar att hitta ett skydd som passar just dig.
Några av de saker som kan påverka vilket preventivmedel som passar dig är hur viktigt det är för dig att inte bli gravid just nu, och om du kan och vill använda hormoner.
Det kan också vara bra att fundera igenom hur du är som person. Kan du komma ihåg att ta tabletter regelbundet varje dag, eller passar det dig bättre med ett mer effektivt skydd som sitter på plats i flera år?
Mensen kan påverkas
Alla preventivmedel har olika fördelar och nackdelar och påverkar kroppen på olika sätt. Det är bra att känna till att en del preventivmedel kan göra så att du blöder mindre och får mindre värk när du blöder, men kan även leda till det motsatta.
Sjukdomar kan påverka valet av preventivmetod
Det är också viktigt att ta hänsyn till din medicinska historia när du väljer preventivmedel. Har du till exempel haft en blodpropp eller har migrän med aura ska du inte använda preventivmedel som innehåller östrogen. Detta kommer den barnmorska eller gynekolog som hjälper dig med preventivmedel att fråga dig om.
Preventivmedel efter förlossning och under tiden du ammar
De flesta preventivmedel går bra att använda när du ammar.
P-piller,p-ringochp-plåsterska däremot inte användas under de sex första veckorna efter att du har fött barn. Det beror på att det finns en ökad risk för att få en blodpropp efter en förlossning. Därefter går det bra att använda dessa oavsett om du ammar eller inte.
Du kan få hjälp att hitta rätt preventivmedel
Ibland kan det vara svårt att veta vilket preventivmedel som passar bäst. Du kan alltid få råd och hjälp av en barnmorska eller läkare. Du kan få hjälp på någon av dessa mottagningar:
barnmorskemottagning
vårdcentral
gynekologisk mottagning
mottagning för sexuell hälsa
ungdomsmottagning.
Du kan kontakta de flesta mottagningarna genom att logga in.
Hur effektiva är de olika metoderna?
Det kan ibland vara svårt att veta exakt hur effektiv en metod är. Det beror delvis på hur noga du följer anvisningarna, men också på vilken metod du väljer.
Långverkande metoder somhormonspiral, kopparspiral,p-stavellerp-sprutaär de mest effektiva preventivmedlesmetoderna.
Steriliseringär den enda riktigt effektiva preventivmetoden för dig som har penis och pung.
Du kan läsa mer om hur effektivt ett preventivmedel är i artikeln för just det preventivmedlet.
Vad kostar preventivmedel?
Olika preventivmedel kostar olika mycket.
Preventivmedel inom läkemedelsförmånen är kostnadsfria för unga till och med 20 år. Det gäller till exempel p-piller, p-stav och hormonspiral. Detta gäller i hela landet.
I en del regioner är preventivmedel subventionerade till och med 25 års ålder. Eftersom det är olika i olika delar av landet, kan det vara bra att undersöka vad som gäller där du bor.
Hur snabbt kan jag bli gravid om jag har slutat med mitt skydd?
De flesta preventivmedel förutom p-spruta slutar att ha effekt direkt när du slutar använda dem.
Det kan dröja upp till ett halvår och ibland längre, innan ägglossningen kommer i gång efter att du har använt p-spruta. Därför är det ingen bra metod om du snabbt vill kunna bli gravid.
Läs mer om de olika metoderna
Akuta metoder – kopparspiral och akut-p-piller
Avbrutet samlag
Femidom
Hormonspiral och kopparspiral
Kondom
Mellanpiller och minipiller
P-appar och p-datorer
Pessar
P-piller
P-plåster
P-ring
P-spruta
P-stav
Sterilisering
Säkra perioder
Läs mer på andra webbplatser:
UMO.se - På UMO.se kan du få kunskap om kroppen, sex, relationer, psykisk hälsa, alkohol och droger, självkänsla och mycket annat.
Youmo - Information på olika språk för dig som är 13 - 20 år
Preventivguiden
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Akuta metoder
Preventivmedel som skyddar mot könsjukdomar
Vad ska jag välja?
Du kan få hjälp att hitta rätt preventivmedel
Hur effektiva är de olika metoderna?
Vad kostar preventivmedel?
Hur snabbt kan jag bli gravid om jag har slutat med mitt skydd?
Mer på 1177.se
Läkemedel på recept – kostnader
Staten ger ekonomiskt stöd när du behöver läkemedel och en del andra varor vid vissa sjukdomar. Det kallas för att staten subventionerar. De flesta läkemedel som skrivs ut på recept är subventionerade. Detta skydd mot höga kostnader kallas i dagligt tal för högkostnadsskyddet.
Förnya recept på nätet
Du kan skicka en förfrågan om att förnya ett recept genom att logga in på 1177.se. Du kan inte förnya recept genom att ringa till 1177  på telefon.
Klamydiatest via nätet
I de flesta regioner kan du logga in och beställa ett klamydiatest på internet. För att kunna beställa ett test måste du vara folkbokförd i en region som erbjuder klamydiatest via internet. Du kan beställa testet till en annan adress än den du står skriven på.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.