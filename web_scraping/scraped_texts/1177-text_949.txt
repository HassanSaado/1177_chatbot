Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Infektioner i mage och tarmar
Dysenteri – shigella
Dysenteri – shigella
Dysenteri är en smittsam tarminfektion som orsakas av bakterier som heter shigella. De allra flesta som insjuknar har blivit smittade på en utlandsresa.
Symtom
Det tar oftast mellan två till tre dagar från det att du blivit smittad till att du blir sjuk.
Du kan få ett eller flera av följande symtom vid dysenteri:
magsmärtor
feber
diarré som innehåller blod och slem.
Sjukdomen kan bli allvarlig och det är vanligt att man behöver sjukhusvård.
När och var ska jag söka vård?
Kontakta envårdcentralom du tror du har dysenteri. Många mottagningar kan du kontakta genom attlogga in.
Om det är bråttom
Kontakta genast en vårdcentral eller enjouröppen mottagningom något av följande stämmer in på dig:
Du har blodiga diarréer.
Du har hög feber och frossa.
Du har svåra magsmärtor som inte går över.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning.Då får du hjälp att bedöma dina symtom och hjälp med var du kan söka vård.
När du vill ringa 1177 från ett annat land
Ring +46 771-11 77 00 om du vill hasjukvårdsrådgivningnär du är utomlands. Då kan du få hjälp att bedöma symtom och få råd om vad du kan göra själv och om du bör söka vård.Du kan läsa mer om vad som gäller om du behöver vård i textenVård utomlands.
Vad kan jag göra själv?
Det finns några saker som är viktiga att tänka på när du är sjuk.
Drick lite och ofta
Du behöver dricka mer vätska än vanligt om dukräks eller har diarréer.
Att inte dricka tillräckligt vid dysenteri kan leda till vätskebrist ochuttorkning.
Tvätta händerna
Det ärviktigt att tvätta händernaeftersom smittan sprids genom människors kontakt med mat som inte är tillagad och förorenat vatten. Du får råd av din läkare om hur du undviker att föra smittan vidare.
Behandling
Det är viktigt att du får i dig vätska för att inte bli uttorkad avdiarrén. Oftast får du också behandling medantibiotika.
De allra flesta blir friska efter behandling. Men om du har en allvarlig vätskebrist behöver du få vård på sjukhus för att få vätska direkt in iblodet genom dropp.
Läs mer om att varautomlands och behöva vård.
Smittspårning vid dysenteri
Dysenteri omfattas avsmittskyddslagen. Det innebär att du måste hjälpa till så att vårdpersonalen kan ta reda på hur du har fått sjukdomen och om den kan ha överförts till fler. Syftet är att stoppa spridningen och att alla som behöver ska få behandling.
Påverka och delta i vården
Ni kansöka vård på vilken vårdcentral eller öppen specialistmottagningni vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.Du har möjlighet attfå hjälp av en tolk om du inte pratar svenska.Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
Folkhälsomyndigheten: Aktuell information om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
När du vill ringa 1177 från ett annat land
Vad kan jag göra själv?
Behandling
Påverka och delta i vården
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.