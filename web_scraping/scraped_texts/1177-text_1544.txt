Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Allmäntillstånd - vad menas med det?
Allmäntillstånd - vad menas med det?
Fråga
Vårdpersonal pratar ofta om att allmäntillståndet är påverkat. Vad menar de med det?
Svar
När vårdpersonal pratar om allmäntillståndet menar de hur personen mår och hur hens kropp reagerar.
Allmäntillståndet är det som läkare eller annan vårdpersonal först bedömer för att snabbt få en uppfattning om hur du mår.
Ett påverkat allmäntillstånd betyder att en läkare eller annan vårdpersonal har gjort bedömningen att du är mycket sjuk. Det kan innebära att du snabbt behöver få vård på sjukhus.
Ditt allmäntillstånd kan vara påverkat om du har flera av följande symtom:
du är kraftlös och svag i musklerna
du har blek, gråaktig eller blåvit hud
du har kalla fingrar och tår
du är kallsvettig
du är orolig och rastlös
du är andfådd eller andas snabbt och ytligt
du är slö och dåsig
du mår illa
du är yr
du är förvirrad.
Bedömning av allmäntillståndet hos barn
Det är bra om dutar tempenpå barnet innan du söker vård eller ringer 1177. För att vårdpersonalen ska kunna bedöma hur barnet mår är det också bra om du kan svara på följande frågor:
Verkar barnet ha ont någonstans?
Är hen mer trött och orkar leka mindre än vanligt?
Äter hen mindre och är mer törstig än vanligt?
Har hen feber eller lägre kroppstemperatur än vanligt?
Är hens andning annorlunda än vanligt?
Kissar och bajsar hen mer eller mindre än vanligt?
När kissade hen senast?
Har hen fått hudutslag som inte har funnits tidigare?
Symtomen när ett barns allmäntillstånd är påverkat är i stort sett samma som hos vuxna. Du märker en tydlig förändring i beteendet, som till exempel att barnet inte visar intresse för sådant som hen brukar tycka om.
Det kan vara bra att ge barnet febernedsättande läkemedel om hen har feber. Blir barnet piggare då betyder det att hen inte är mycket sjuk.
Ju yngre barnet är, desto svårare kan det vara att snabbt lägga märke till förändringarna. Därför är det bra att vara extra mycket tillsammans med ett litet barn som verkar bli sjuk. Då blir det lättare att märka om något förändras.
Bedömning av allmäntillståndet hos barn som är yngre än ett år
Symtom på att ett barn som är yngre än ett år inte mår bra kan vara att du inte riktigt får kontakt med hen. Barnet kanske inte tittar på dig eller reagerar inte som vanligt när du tar i och pratar med hen. Vid en svår infektion kan ett barn som är yngre än ett år ha vanlig eller till och med låg kroppstemperatur i stället för hög.
Allmäntillståndet är troligen påverkat om ett barn som är yngre än ett år har flera av följande symtom:
barnet känns slapp när du tar i hen och rör sig mindre än vanligt
hen andas inte som vanligt
hen orkar inte skrika, utan gnyr eller kvider
hen orkar inte äta eller suga på nappen
hen har blåaktiga läppar
hen har fått hudutslag som inte har funnits tidigare.
Kom ihåg att du känner ditt barn bäst och att hens allmäntillstånd kan förändras efter att du har sökt vård eller pratat med 1177. Tveka inte att ringa 1177 igen om barnet verkar må sämre och sök vård direkt om du tror att hen är allvarligt sjuk.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.