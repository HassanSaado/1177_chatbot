Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Undersökningar/prover - andra språk
Upptäck HPV och cellförändringar - svenska lättläst
Lämna prov för att upptäcka HPV och förändrade celler i livmoderhalsen
Du får regelbundet lämna prov från slidan när du är i en viss ålder. Provet visar om du har HPV eller förändrade celler som kan bli cancer i livmoderhalsen.
Provet är en screening. Då lämnar man prov fast man känner sig frisk.
Du får ett brev varje gång du behöver lämna provet för att få ett bra skydd mot cancer.
Det är frivilligt att lämna provet, och det kostar ingenting för dig.
Här kan du läsaen längre version av texten.
Varför ska jag lämna prov?
Det känns inte om man har HPV eller förändrade celler. Därför är det viktigt att lämna prov varje gång du får en kallelse. Det skyddar mycket mot att få cancer i framtiden.
Lämna prov även om du har vaccinerat dig mot HPV.
Lämna prov även om du är gravid.
Hur lämnar jag prov?
Barnmorskan kan ta provet. Eller så får du ta ett prov själv. Det står i kallelsen vad som gäller för dig.
Båda sätten att lämna prov är lika bra.
Om barnmorskan ska ta provet
Det står i brevet vilken tid du får komma till barnmorskemottagningen.
Boka en ny tid om du har mens när du ska lämna provet. Det står i kallelsen hur du gör.
Du får ta med dig någon om du vill.
Barnmorskan pratar med dig. Sedan får du ta av dig kläderna på nedre delen av kroppen. Du får lägga dig i en stol som har stöd för benen.
Det är vanligt att man tycker det känns pinsamt. Då kan det hjälpa att tänka att personalen jobbar hela dagarna med att titta och ta prov i slidan.
Försök att slappna av.
Säg till om du undrar över något.
Barnmorskan för försiktigt in ett redskap för att se bättre. Sedan använder barnmorskan en liten mjuk borste för att ta provet.
En del tycker inte att det känns alls. En del tycker att det är obehagligt eller gör lite ont en kort stund.
Efteråt kan du blöda lite ur slidan. Det går över.
Hela besöket hos barnmorskan tar bara några minuter.
Om du ska ta provet själv
Du behöver material för provtagningen om du ska ta provet själv. Materialet skickas till dig samtidigt som kallelsen. Eller så får du beställa materialet. Det kostar ingenting för dig.
Du får instruktioner med bilder. Titta hur du gör för att ta provet och för att skicka det till vården.
Det ska inte göra ont att ta provet.
Du kan ta provet även om du har mens.
Om du är gravid ska du inte ta prov själv. Kontakta mottagningen så att en barnmorska får ta provet. Det står i kallelsen hur du kontaktar mottagningen.
Om det är svårt för dig att lämna prov
Lämna prov även om du tycker att det är svårt. Du kan få råd och hjälp, till exempel om något av detta stämmer:
Du har svårt att röra dig.
Underlivet är ihopsytt efter en omskärelse.
Du tycker att det är mycket obehagligt att lämna prov.
Kontakta mottagningen som har skickat kallelsen.
Vad händer efter att jag har lämnat prov?
Experter undersöker provet. När det är klart får du ett brev där det står vad provet visade. Det kan ta upp till tre månader innan du får brevet.
Vad innebär provsvaret?
Många som lämnar prov får svaret att de har HPV. En del kan också få veta att de har förändrade celler.
En del behöver undersökas mer för att se om de behöver behandling. Det står i brevet med provsvaret vad som gäller för dig.
Det är säkert att vänta om det står i brevet att du kan göra det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför ska jag lämna prov?
Hur lämnar jag prov?
Om det är svårt för dig att lämna prov
Vad händer efter att jag har lämnat prov?
Vad innebär provsvaret?
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.