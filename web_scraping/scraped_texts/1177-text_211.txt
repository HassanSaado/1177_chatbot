Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Tandvård
Undersökning av barns tänder - svenska lättläst
Undersökning av barns tänder
Hur ofta barn behöver undersöka sina tänder är olika. Alla barn få komma på sin första undersökning när de är tre år.
Både tandhygienister och tandläkare kan undersöka barnets tänder. I den här texten används ordet personal.
Du kan läsa enlängre version av texten här.
Förberedelser
Berätta för barnet vad som ska hända på tandläkarmottagningen, till exempel att tänderna ska räknas. Försök att göra så att barnet tycker det känns bra inför besöket.
Är du själv orolig kan det vara bra att inte prata så mycket om besöket i förväg. Du kan till exempel bara säga att "nu ska vi gå och räkna dina tänder".
Så går undersökningen till
Tänderna räknas
Personalen räknar barnets tänder. Barn har oftast fått sina första tjugo tänder vid tre års ålder. De kallas mjölktänder.
Personalen undersöker om tänderna växer som de ska och om de är hela.
Tandköttet undersöks
Personalen undersöker om tandköttet är friskt. Ett friskt tandkött betyder att barnets tänder borstas på ett bra sätt.
Hur tänderna sitter undersöks
Tänderna kan bli sneda om barnet suger på napp eller tumme. Det är bra om barnet slutar med att suga på nappen eller tummen i treårsåldern. Då kan tänderna rätta till sig.
Barnet tappar sina mjölktänder i femårsåldern. Då börjar de nya tänderna växa fram. Personalen undersöker om överkäken och underkäken passar bra ihop. Ibland behövs tandställning när barnet blir äldre.
Tänderna putsas
Personalen putsar barnets tänder. Det kan kittla på tänderna.
Personalen kan också sätta fluorid på tänderna. Fluorid stärker tänderna och hindrar att det blir hål.
Ibland behöver tänderna röntgas
Ibland behöver personalen fotografera barnets tänder. Det kallas att röntga tänderna. Röntgenbilderna gör det lättare att upptäcka till exempel hål i tänderna. Det kallas karies.
Barnet får en särskild krage runt halsen eller en skärm att hålla under hakan. Den skyddar mot strålningen från röntgenkameran. Dosen av strålning är mycket låg.
Personalen sätter en liten fyrkantig bildplatta i barnets mun. Barnet biter försiktigt ihop tänderna. Kameran riktas mot kinden. Barnet får sitta alldeles stilla för att bilden ska bli skarp. Det tar bara några sekunder.
Du kan få vara i rummet om barnet behöver det. Du får då ha ett särskilt förkläde som skyddar mot strålningen.
Vad händer efter undersökningen?
Du får veta vad röntgenbilderna visar på en gång. Du får också veta om barnet behöver behandling.
Du får råd om bra mat och dryck för barns tänder. Du får också information om hur du ska borsta barnets tänder.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Vad händer efter undersökningen?
Tolkning till ditt språk
Current articles
Så håller du tänderna rena
För att hålla tänderna friska behöver du borsta dem varje dag. Du behöver också göra rent mellan tänderna.
Så fungerar tandvården i Sverige
Tandvård är ofta dyrare än annan vård. Jämför vad tandvården kostar innan du väljer tandläkare eller tandhygienist.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.