Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Skelett, leder och muskler
Muskler
Kompartmentsyndrom
Kompartmentsyndrom
Kompartmentsyndrom innebär att en muskel sväller så att den eller närliggande blodkärl och nerver skadas. Du blir bra med behandling om det upptäcks i tid.
Runt om en muskel finns det hinnor eller ben som bildar så kallade muskelfack. Ett annat ord för muskelfack är kompartment. När en muskel sväller blir den större. Då kan det bli för trångt i muskelfacket och skador kan uppstå. Skadan förekommer oftast i benet eller armen, men man kan även få den i andra kroppsdelar.
Vad beror det på?
Det finns två typer av kompartmentsyndrom:
Akut kompartmentsyndrom innebär att en muskel svullnat på grund av en skada.
Kroniskt kompartmentsyndrom är mer ovanligt och beror ofta på att man har tränat en muskelgrupp för mycket.
Du kan också få kompartmentsyndrom om det blir för trångt för en muskel när du ärgipsad. Då får du mer ont och ibland nedsatt känsel. Det kan också vara svårt att röra handen eller foten.
Symtom
När du har fått kompartmentsyndrom svullnar kroppsdelen. Det gör mycket ont både när du vilar och när du anstränger dig. Du kan även tappa känseln och få svårt att röra den skadade kroppsdelen.
När och var ska jag söka vård?
Kontakta genast envårdcentraleller enjouröppen mottagningom du efter en skada, eller efter att du har fått ett gips, misstänker att du har fått kompartmentsyndrom. Om det inte går eller är stängt, sök vård på en akutmottagning.
Kontakta en vårdcentral om du får mycket ont och känner dig svullen i till exempel armen eller benet efter att ha tränat.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Många mottagningar kan du kontakta genom attlogga in.
Behandling
Vid både akut och kroniskt kompartmentsyndrom kan du behöva opereras för att öppna muskelfacken.
Du måste opereras så fort som möjligt för att undvika skador om du har akut kompartmentsyndrom. Då kan du behöva sövas. Misstänker du kompartmentsyndrom efter en skada kan det därför vara lämpligt att inte äta eller dricka för att inte fördröja en eventuell operation.
När besvären beror på att du tränar för mycket kan det räcka med att du tränar mindre.
När kompartmentsyndrom i en arm eller ett ben beror på att du har blivit gipsad klipps gipset upp på längden så att den svullna muskeln får plats.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad beror det på?
Symtom
När och var ska jag söka vård?
Behandling
Påverka och delta i din vård
Läs mer på 1177.se
Så fungerar skelett och leder
Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.
Så fungerar muskler och senor
Muskler och senor gör att vi kan röra på oss och att viktiga organ i kroppen kan fungera. Musklerna ger stöd till skelettet och skyddar inre organ. I musklerna bildas också värme som hjälper till att hålla kroppstemperaturen på en lagom nivå.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.