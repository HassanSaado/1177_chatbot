Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Hårbotten och hårsäckar
Mjäll
Mjäll
Huden i hårbotten förnyas hela tiden, liksom huden i övrigt. De gamla yttersta hudcellerna lossnar som små osynliga torra vita fjäll. Det är först när mängden hudflagor ökar och de blir synliga som det kallas för mjäll. Mjäll smittar inte.
Mjäll kan vara svårt att få bort, men med behandling brukar besvären kunna minska.
Vad beror mjäll på?
Det är oklart vad som orsakar mjäll. Det kan bero på att kroppen reagerar på en sorts jästsvamp som finns överallt på huden hos vuxna. Huden kan reagera med att producera fler hudflagor om du har svampen i stora mängder eller är extra känslig mot den.
Den typ av mjäll som beror på torr hårbotten är vanligare på vintern när luften är torrare.
Symtom
Vanligtvis är klåda det första symtomet och du får små vita fjäll i håret och hårbotten.
Du kan få mjäll oavsett om du har torr eller fet hårbotten. Den torra typen av fjäll lossnar lätt och faller ner på axlarna. Den feta typen fastnar ofta i hårbotten. Mjällbildning kan följas avmjälleksem.
Mjäll är vanligare under tonåren och puberteten.
Behandling
Hudflagor som knappt är synliga är förmodligen bara ett tecken på torr hårbotten. Då kan du prova ett milt schampo som är speciellt avsett för torr och känslig hårbotten.
Mjällschampo kan hjälpa vid måttliga besvär
Du kan prova att tvätta hår och hårbotten med ett milt mjällschampo om flagorna är större, men besvären inte är så stora. Om det inte hjälper kan du använda specialschampo som innehåller selen. Olika slags mjällschampo finns både på apotek och i vanliga livsmedelsaffärer.
Hjälper inte det ena schampot så pröva något annat. För att undvika att irritera hårbotten i onödan kan du se till att löddra schampot i handflatan före tvätt och skölja håret extra länge.
Schampo mot hudsvamp vid svårare besvär
Du kan prova schampo som tar bort hudsvamp om du har stora besvär med mjäll och flagor i hårbotten. Du bör behandla hår och hårbotten två gånger i veckan under två till fyra veckor, och därefter en gång i veckan eller vid behov. Schampot innehåller det verksamma ämnet ketokonazol och kan köpas receptfritt på apotek.
När och var ska jag söka vård?
Kontakta envårdcentralom du regelbundet har använt schampo som innehåller ketokonazol och inte har blivit bättre.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma dina symtom och var du kan söka vård.
Förebygg mjäll
Det finns en del saker du kan göra för att förebygga mjäll:
Använd schampo som inte torkar ut hårbotten.
Undvik att använda starka hårprodukter som sprej, mousse eller läggningsvätska. De kan torka ut hår och hårbotten och förvärra mjällbesvären.
Använd mössor och hattar som inte sitter helt tätt inpå huvudet. Täta mössor och hattar kan göra att svamp växer till.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad beror mjäll på?
Symtom
Behandling
När och var ska jag söka vård?
Förebygg mjäll
Påverka och delta i din vård
Läs mer på 1177.se
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
Patientlagen
I patientlagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.