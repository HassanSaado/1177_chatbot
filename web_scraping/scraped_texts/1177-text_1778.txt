Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Spädbarnsmassage vid kolik
Spädbarnsmassage vid kolik
Massage är lugnande och kan till exempel lindra vid spädbarnskolik, magknip och besvär med gaser. Välj en lugn miljö och vänta en stund om ditt barn just har ätit. Massagen kan även ges till äldre barn.
Massera när barnet är lugn och vill ha kontakt
Råd när du vill ge ditt barn massage:
Barnet behöver vara lugn och avslappnad. Massera inte när barnet skriker och spänner sig.
Det behöver vara lugn och ro kring barnet innan du börjar massera.
Det behöver vara lagom temperatur så att barnet inte fryser. Det är lagom med 22-24 grader. Du behöver ta av barnet kläderna.
Bästa tidpunkten för massage är när barnet är lugn och vill ha kontakt.
Vänta en stund om hen har ätit. Vänta åtminstone 20 minuter.
Tänk på att ha varma händer. Gnid in dem med olja för att underlätta strykningarna. Du kan välja en kallpressad vegetabilisk olja från en vanlig livsmedelsaffär. Kallpressad olja är bäst mot barnets hud då den inte innehåller parfym eller andra tillsatser.
Massera två gånger om dagen
Det här är bra att tänka på:
För att få ut luft ur magen och lugna ditt barn görs rörelserna i en viss ordning. Gör hela rörelseschemat tre gånger varje gång du masserar.
Det är viktigt att du gör rörelserna så att de blir från barnets högra sida till den vänstra. Det är så tjocktarmen rör sig. Massagen ska hjälpa tarmen att arbeta.
Det är bra att massera två gånger om dagen. Massera gärna en gång på förmiddagen och en gång på eftermiddagen.
Det kan ta en till två veckor innan du märker att massagen ger effekt vidspädbarnskolik.
Massagen kan också hjälpa vid magknip och gaser i magen.
Massage i sig är lugnande, vilket gör att du även kan använda denna massage på äldre barn.
Här kan du få stöd och lära dig
Kontakta enbarnavårdscentral, BVC,för att få råd och stöd. Metoden brukar läras ut där.
Så här gör du
Massagen görs i olika rörelser, i en viss ordning.
Upprepa hela detta schema tre gånger vid ett och samma tillfälle.

Börja med att lägga ena handen på barnets mage strax ovanför naveln, nedanför revbenen.
Stryk med handen ner mot låren. Låt den andra handen följa efter på samma sätt.
Gör strykningarna växelvis sex gånger med varje hand.
Håll ihop barnets knän. Böj och för upp dem mot magen. Pressa lätt och håll så i cirka sex sekunder.
Släpp sedan försiktigt och skaka benen lätt.
Tänk magen som en klocka.
Lägg höger hand på klockan tio och stryk längs med klockan medsols i en halvcirkel till klockan fem. Lyft den högra handen.
Lägg vänster hand på klockan sju och gör en cirkelformad strykning ett helt varv tillbaka till klockan sju.
Börja sedan om med höger hand på klockan tio och så vidare.
Gör rörelserna sex gånger växelvis med varje hand.
Håll ihop barnets knän. Böj och för upp dem mot magen. Pressa lätt och håll så i cirka sex sekunder.
Släpp sedan försiktigt och skaka benen lätt.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Massera när barnet är lugn och vill ha kontakt
Massera två gånger om dagen
Här kan du få stöd och lära dig
Så här gör du
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.