Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid godartad prostataförstoring
Läkemedel vid godartad prostataförstoring
Ungefär hälften av alla män över 60 år har en förstorad prostatakörtel. Då kan urinröret tryckas ihop så att urinen får svårare att passera. Det finns olika typer av läkemedel som kan minska besvären.
Läkemedel som används vid godartad prostataförstoring
För att minska besvär vidgodartad prostataförstoringkan två olika typer av läkemedel användas. Båda minskar besvär med att kissa men på olika sätt.
Alfareceptorblockerarefår musklerna kring urinröret och prostatakörteln att slappna av.
5-alfa-reduktashämmareminskar prostatakörtelns storlek.
Alfareceptorblockerare lindrar besvären snabbare än 5-alfa-reduktashämmare. Därför får du ofta prova dem först. 5-alfa-reduktashämmare får du framför allt när läkaren har bedömt att prostatakörteln vuxit mycket i storlek. Ibland kombineras de båda typerna för att få en bättre effekt.
Om du även har svårt attfå eller behålla ståndet
Läkemedel som innehåller tadalafil används om du har erektionsproblem. Det kallas ofta för erektil dysfunktion, ED. Det vill säga att du har svårt att få eller behålla ståndet. De kan även användas vid godartad prostataförstoring. Läkemedlet är lämpligt om du har både godartad prostataförstoring och ED, vilket är ganska vanligt.
Tadalafil förbättrar blodgenomströmningen och får musklerna i prostatan, penis och bäckenbotten att slappna av.
Ibland kan läkemedel ge biverkningar
Alla läkemedel kan ge oönskade effekter. En del personer får biverkningar av en läkemedelsbehandling, andra inte. Ibland minskar biverkningarna efter en tid. Prata med din läkare om du har besvärliga biverkningar. Du kan behöva prova ett annat läkemedel eller kanske en helt annan typ av behandling.
Alfareceptorblockerare
Alfareceptorblockerare gör inte att prostatakörteln minskar i storlek, men besvären minskar.
Så här fungerar alfareceptorblockerare
I musklerna kring de nedreurinvägarnafinns mottagare som kallas alfa-1-receptorer. När det kommer nervsignaler till receptorerna leder detta till att musklerna drar ihop sig. Läkemedlen blockerar alfa-1-receptorerna så att musklerna i och runt urinröret slappnar av. Det gör det lättare för urinen att lämna urinblåsan. Alfareceptorblockerare kan även göra så att du inte känner dig lika kissnödig och kan hjälpa om du behöver kissa oftare än vanligt.
Läkemedlen ger vanligtvis en förbättring redan efter några dagar. Men det kan ta upp till två till tre veckor innan de verkar fullt ut. Besvären brukar återkomma om du avbryter behandlingen.
Läkemedel och trafik
Alfareceptorblockerare kan göra att du blir yr eller trött, särskilt i början av behandlingen. Olika personer reagerar olika. Du är själv ansvarig för att bedöma om du kan köra bil eller annat motorfordon, eller sköta ett arbete som kräver skärpt uppmärksamhet och reaktionsförmåga. Läs mer påTransportstyrelsens webbplats.
Biverkningar
En del som använder läkemedlen kan få yrsel. Det brukar märkas särskilt när du reser dig från liggande eller sittande till stående. Yrsel är särskilt vanligt i början av behandlingen eller när du ökar dosen. Det kan bero på att blodtrycket sänks. Läkaren brukar därför rekommendera att du tar läkemedlet innan du går och lägger dig. Det är också vanligt att du känner dig trött eller fåront i huvudet.
Exempel på alfareceptorblockerare
Läkemedel som innehåller följande:
alfuzosin
doxazosin
terazosin
tamsulosin.
Du kan fråga på ett apotek om du vill veta mer. Du kan även söka efter det verksamma ämnet påfass.se. Där kan du se vilka olika produktnamn som finns och läsa mer om varje läkemedel.
5-alfa-reduktashämmare
5-alfa-reduktashämmare fungerar bäst om du har en måttligt till kraftigt förstorad prostata.
Så här fungerar 5-alfa-reduktashämmare
Prostatakörteln behöver hormonet dihydrotestosteron för att kunna fungera och växa. I prostatan omvandlas det manliga könshormonettestosterontill dihydrotestosteron med hjälp av enzymet 5-alfa-reduktas. Läkemedlen blockerar 5-alfa-reduktas. Då bromsas bildandet av dihydrotestosteron och prostatakörtelns storlek minskar efter hand.
Effekten av läkemedlet börjar märkas efter ett par månader och full effekt får man efter ett halvår. Besvären kan återkomma om man slutar använda läkemedlet eftersom körteln då ofta växer till igen.
Biverkningar
Ungefär åtta av hundramänsom använder 5-alfa-reduktashämmare kan få minskad sexuell lust eller svårt att få och behålla ståndet. Utlösningens volym brukar minska. Ibland kan bröstkörtlarna bli förstorade eller ömma. I så fall bör du kontakta din läkare.
Exempel på 5-alfa-reduktashämmare
Läkemedel som innehåller följande:
finasterid.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Läkemedel som används vid godartad prostataförstoring
Alfareceptorblockerare
5-alfa-reduktashämmare
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.