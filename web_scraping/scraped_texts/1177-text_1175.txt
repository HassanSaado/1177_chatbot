Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Hörsel
Tinnitus
Tinnitus
Tinnitus innebär att du hör ljud i öronen som andra inte kan höra. Tinnitus kan uppstå i alla åldrar och är mycket vanligt. Det finns ingen behandling som helt tar bort tinnitus. Behandlingen ska i stället lindra symtom, det kan göra att besvären försvinner.
En av de vanligaste orsakerna till tinnitus är bullerskador, på grund av att du har utsatts för höga ljud. En annan vanlig orsak ärnedsatt hörselför att du har blivit äldre, så kallad åldersnedsättning.
Du kan också få tinnitus på grund av vissa läkemedel, öronsjukdomar eller spänningar i nacke, käkleder och axlar. Ävenblodbrist, förändringar i ämnesomsättningen,depressionochångestkan göra att du får tinnitus. Ibland finns det ingen känd orsak till tinnitus.
Hur låter tinnitus?
Ljudet skiljer sig åt från person till person och kan även variera hos samma person. Det kan till exempel vara tjutande, susande, pysande, brummande, brusande eller metalliskt. Styrkan på ljudet kan variera från ett svagt bakgrundsljud som bara hörs i tyst miljö till ett starkt ljud som låter mer än yttre ljud omkring dig.
När och var ska jag söka vård?
Kontakta envårdcentralom du har ett eller flera av följande besvär:
Du har så mycket besvär av tinnitus att du blir irriterad, har svårt att koncentrera dig, känner dig deprimerad eller får sömnproblem.
Du får tinnitus i enbart ett öra och besvären håller i sig flera veckor.
Du hör ett tinnitusljud som följer din puls.
Du har tinnitus som blir värre vid stress, muskelspänning, oro eller ångest och besvären håller i sig flera veckor.
Om det är helg kan du vänta tills det blir vardag. Många mottagningar kan du kontakta genom attlogga in.
Om det är bråttom
Kontakta genast en vårdcentral ellerjouröppen mottagningom du har fått tinnitus eller nedsatt hörsel efter att ha råkat ut för ett plötsligt mycket starkt ljud nära örat.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Det finns många saker du kan göra själv för att förebygga tinnitus och minska besvären. Här är några exempel:
Försök att undvika höga ljud och buller. Använd hörselskydd om du använder bullriga maskiner eller går på konserter där ljudvolymen är hög. Det gäller både barn och vuxna.
Använd särskilda öronproppar om du är musiker. De passar bättre i hörselgångarna och ger en bättre ljuduppfattning.
Du som störs av tinnitus i en tyst miljö eller som har svårt att sova kan pröva att sätta på radion eller något annat behagligt bakgrundsljud.
Försök att stressa mindre och se till att du har tid för återhämtning och avslappning. Det är bra att motionera regelbundet eftersom det förebygger utmattning, stress och depression.
Behandla muskelspänningar i nacke, axlar och käkar.
Använd hörhjälpmedel om du behöver det.
Sök tandläkare om du har besvär från käklederna ellergnisslar tänder.
Undersökningar och utredningar
När du söker vård brukar läkaren göra enkroppsundersökningoch ett hörselprov. Du får också berätta om du har några sjukdomar eller tar några läkemedel.
Läkaren försöker ta reda på orsaken till att din tinnitus har utvecklats till ett problem. På så sätt kan behandlingen riktas mot orsakerna till de besvär du har av tinnitus.
Ibland får du remiss till exempelvis öron-näsa-halsläkare, neurolog, hörselvårdsavdelning, psykolog eller tandläkare.
Du får beskriva hur besvären med tinnitus påverkar dig
Tinnitus kan inte mätas med objektiva mätmetoder. Därför måste du själv beskriva dina problem med tinnitus genom att svara på frågor som till exempel de här:
Hur ofta upplever du tinnitus?
Hur påverkar tinnitus dina dagliga aktiviteter?
Hur påverkas du mentalt av tinnitus?
Hur påverkar tinnitus din arbetskapacitet?
Hur påverkar tinnitus din allmänna hälsa?
Behandling
Det finns ingen behandling som helt tar bort tinnitus. Behandlingen går i stället ut på att lindra besvären och förbättra upplevelsen av de besvärande ljuden. De flesta som får tinnitus upplever att de blir bättre av sig själva eller efter att de har fått behandling.
Hur utredningen och behandlingen är organiserad varierar mellan olika regioner. Det finns till exempel föreläsningar och behandlingar individuellt eller i grupp.
Skolhälsovården och annan barnsjukvård behöver kopplas in om ett barn får besvärande tinnitus.
Hörhjälpmedel kan lindra tinnitusbesvär
Hörseln bör kontrolleras. Ibland behövs ett besök hos en öronläkare eller en audionom. Där kan du också få hjälp med en hörapparat som kan göra att du inte längre upplever lika stora besvär av tinnitus. Det finns också möjlighet att få andra tekniska hjälpmedel som minskar besvären med tinnitus.
Härkan du läsa om hur det går till att få hörapparater och andra hörhjälpmedel.
Viktigt att få behandling mot andra sjukdomar
Du bör få behandling för kroppsliga sjukdomar eller besvär om du har sådana. Det kan till exempel handla om smärta, felaktig belastning eller rörelsehinder.
Hur du mår psykiskt har stor betydelse för hur mycket besvär du har av tinnitus. Därför bör du få behandling om du är deprimerad eller har ångest.
Det är viktigt att försöka anpassa kraven på dig själv så att livssituationen blir rimlig. Ibland kan du behöva professionell hjälp och läkemedel för att bli bra.
Tinnitus som förvärras av olika smärttillstånd
Tinnitus förvärras ofta av kroppsliga symtom. Det kan handla om olika smärttillstånd som nackvärk, ryggvärk och annan ledvärk. Ofta kan till exempelfysioterapieller massage hjälpa.
Spänningar i käkledsmuskulaturen är mycket vanligt och kan orsaka tinnitus. Du kan oftast få behandling mot det av din vanliga tandläkare, men ibland behövs hjälp av specialisttandläkare.
Kognitiv beteendeterapi
Kognitiv beteendeterapisom förkortas KBT kan hjälpa dig att hitta metoder för att minska eller hantera besvären som tinnitus medför. Det kan till exempel vara metoder att motverka sömnbesvär, koncentrationsproblem, anspänning, stress, irritation, trötthet och ljudkänslighet. I terapin lär du dig olika sätt att förhålla dig till tinnitus för att göra det mindre störande i vardagen.
Tinnitus retraining therapy
Tinnitus retraining therapy förkortas TRT och är en annan behandlingsmetod där det sker en tillvänjning av ljudet. Målet är att du inte längre hör tinnitusljudet om du inte aktivt lyssnar på det. Du får behandlingen med hjälp av en audionom.
Vad beror tinnitus på?
Det finns olika förklaringar till varför du får tinnitus.
Vanligaste orsaken är bullerskador
Den vanligaste orsaken till tinnitus är bullerskador. De så kallade sinnescellerna iinnerörathar då utsatts för alltför kraftiga påfrestningar.
I vissa fall kan sinnescellernas förmåga att registrera ljud försämras tillfälligt. Det gäller till exempel efter en konsert med hög ljudnivå.
Du kan få en hörselskada om sinnescellerna utsätts för höga ljudnivåer upprepade gånger eller under en längre period. Vid extremt höga ljudnivåer kan det räcka med ett tillfälle.
Andra orsaker kan vara hörselnedsättning eller behandling med läkemedel
En annan vanlig orsak till tinnitus är vid hörselnedsättning på grund av att du har blivit äldre, så kallad åldersnedsättning eller presbyacusis.
Ibland kan tillfällig tinnitus bero på att du använder vissa läkemedel.  Det kan vara allt ifrån receptfria medel som innehåller acetylsalicylsyra till cytostatika som används vid cancerbehandling. Ibland försvinner ljudet när läkemedlet går ur kroppen men ibland finns tinnitus kvar.
Hörselskada och tinnitus hör inte alltid ihop
Trots att tinnitus oftast är förenat med en hörselskada har inte alla personer med hörselnedsättning tinnitus. Alla med tinnitus har inte heller en hörselskada.
Hjärnan tolkar ljud olika
Både tinnitus och vanliga ljud kan tolkas på olika sätt av hjärnan. Du hör till exempel lättare ljud som har en speciell betydelse. Det är lättare att urskilja ditt eget namn i ett kraftigt bakgrundsbuller än ljud som inte är lika betydelsefulla. En småbarnsförälder kan sova trots att åskan går, men vaknar av ett svagt ljud som barnet ger ifrån sig. På samma sätt kan tinnitusljuden ha fått en känslomässig laddning som gör att du hör dem lättare. Tinnitus kan starta negativa känslor och tankar som sedan leder till att kroppen reagerar. Det kan leda till exempelvis ökad anspänning, irritation, koncentrationssvårigheter och sömnproblem.
Musiker får ofta tinnitus
Personer som håller på med musik har både en hörselskada och tinnitus i högre utsträckning än andra. Det kan bero på att de oftare än andra utsätts för starkt ljud. Dessutom är medvetenheten om ljud av stor betydelse för musiker och det kan göra att uppmärksamheten på tinnitus är större. Det är därför viktigt för musiker att använda särskilda hörselskydd, så kallade musikerproppar.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Mer information
Patientorganisation
Hörselskadades Riksförbundkan ge råd och stöd om du eller någon anhörig har tinnitus.
Artister och musiker mot tinnitus
AMMOT - artister och musiker mot tinnitus är en ideell förening som består av artister, musiker, discjockeys, ljudtekniker och andra som är intresserade av frågor om tinnitus och ljud. Påföreningens webbplatsfinns fakta om tinnitus, ljud med mera.
Mer på andra webbplatser
Hörsellinjen
Hjärnkraft
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur låter tinnitus?
När och var ska jag söka vård?
Vad kan jag göra själv?
Undersökningar och utredningar
Behandling
Vad beror tinnitus på?
Påverka och delta i din vård
Mer information
Mer på 1177
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
Så fungerar örat, hörseln och balanssinnet
Örat består av ytterörat, mellanörat och innerörat. I innerörat finns hörselsnäckan som registrerar ljud. Här finns också balansorganet som registrerar kroppens läge och rörelse. Örats olika delar  Informationen skickas sedan vidare till hörselcentrum och balanscentrum i hjärnan.
Nedsatt hörsel
Nedsatt hörsel kan vara medfödd eller utvecklas med åren. Hos många kommer hörselnedsättningen gradvis. Det kan göra att du inte är medveten om att hörseln har förändrats. Vilken behandling du får beror på orsaken till din hörselnedsättning och vilka behov du har.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.