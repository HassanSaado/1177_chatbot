Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Vårtor och svamp
Pityriasis versikolor
Pityriasis versikolor
Pityriasis versikolor är en ytlig svampinfektion i huden. Infektionen ger utslag i form av små fläckar. Ibland flyter många fläckar ihop och bildar större områden. Sjukdomen smittar inte och kan behandlas med ett receptfritt läkemedel.
Pityriasis versikolor betyder ungefär "fjäll som byter färg".
Symtom
Pityriasis versikolor ger fläckar som är skarpt avgränsade mot den friska huden runt omkring. Fläckarna kan flyta ihop och bilda större områden. Oftast finns fläckarna på hudområden med många talgkörtlar, som bröstet och ryggen.
Svampen gör att hudpigment inte bildas. Därför brukar fläckarna vara ljusa eller blekt rosa. Fläckarna syns bättre på en mörkare eller solbränd hud. Många upptäcker därför fläckarna på sommaren. Fläckarna kan också vara brunaktiga och fjällande.
När ska jag söka vård?
Du kan kontakta envårdcentralom du tror att du har pityriasis versikolor. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Behandling
Du kan få behandling med läkemedel som du använder på huden, till exempel i form av schampo eller kräm. Läkaren berättar hur du ska använda läkemedlet.
Efter behandlingen dröjer det ett tag innan fläckarna försvinner. Svampen är borta men fläckarna finns kvar tills de har utsatts för sol.
Vad beror sjukdomen på?
Svampen finns på huden hos de flesta vuxna, men det är inte alla som får utslag. Det är vanligt att unga vuxna får infektionen. Pityriasis versikolor är vanligast på sommaren eftersom svampen trivs i värme och fukt, särskilt när huden är fet av kräm.
Det är inte helt klart varför vissa personer får utslag men inte andra. Precis som vid andra typer av svampinfektioner verkar vissa ha en hud med gynnsam tillväxtmiljö för svampen.
Infektionen är inte smittsam. Den kan lätt komma tillbaka även efter behandling.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När ska jag söka vård?
Behandling
Vad beror sjukdomen på?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.