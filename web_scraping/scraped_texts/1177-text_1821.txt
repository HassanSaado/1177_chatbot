Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Tandvård
Att bleka tänderna
Att bleka tänderna
Det finns olika metoder att bleka tänderna, men alla görs med blekmedel. Det är oftast en gel som läggs på tänderna. Du behöver laga hål i tänderna och ta bort tandsten innan en tandblekning.
Det finns många medel som sägs göra tänderna vitare. Dessa medel räknas som kosmetiska produkter och går att köpa på exempelvis apotek, i mataffärer och på internet. Men blekmedel kan vara skadliga om de används på fel sätt. Tandvårdspersonal kan bedöma vilket medel som är lämpligt att använda.
Varför görs behandlingen?
En behandling med tandblekning görs för att en eller flera tänder är missfärgade.
Missfärgningar kan uppstå tidigt
Depermanenta tändernakan vara missfärgade redan när de kommer fram hos ett litet barn. En vanlig orsak är att barnet har varit sjuk med hög feber under en lång tid. Det kan också bero på att mjölktänderna har utsatts för slag eller skador som påverkar de nya tänderna. Missfärgningar kan också bero på sjukdomar som barnet har ärvt av sina genetiska föräldrar.
Barn upp till sex års ålder som dricker vatten som innehåller för mycket fluorid kan få vita fläckar på tänder. Det beror oftast på att barnet har druckit vatten från en brunn.
Tänderna blir mörkare med åren
Det är helt naturligt att ha olika färg på tänderna. De mörknar ofta med åren. Färgen kan också förändras av starka färgämnen från tobak, mat och dryck.
Rotfyllda tänder kan med tiden få en blågrå missfärgning. Det är tydligast nere vid tandhalsen.
Förberedelser
Du blir först undersökt av en tandläkare eller tandhygienist. Hen bedömer om det går att bleka de missfärgningar som finns och avgör vilken metod som är bäst för dig.
Innan en tandblekning måstehål i tändernalagas ochtandstentas bort. Det är också viktigt att duhåller dina tänder rena.
Tandläkaren tar ett foto på de tänder som ska blekas. På så vis kan ni lättare se efteråt hur behandlingen har gått.
Fyllningar och kronor kan inte blekas
Tandvårdspersonalen undersöker också vilkafyllningarochkronorsom behöver bytas ut. De kan nämligen inte blekas. De byts ut för att stämma överens med de blekta tänderna när behandlingen är avslutad.
Du kan bleka dina egna, missfärgade tänder för att de ska likna en krona eller bro.
Har du en gammal krona som är ljusare än de egna tänderna kan tänderna runt kronan blekas så att färgskillnaden minskar.
Så går behandlingen till
Det är olika hur lång tid en tandblekning tar. Det beror på vilken metod tandläkaren använder.
Gel vanligast
Vid tandblekning används oftast geler som innehåller bland annat ämnena karbamidperoxid eller väteperoxid. Gelerna kan vara olika starka. Ämnen från blekmedlet tränger in i emaljen och tandbenet. De missfärgande ämnena bryts ner och tänderna blir ljusare.
Första behandlingen hos tandvården
Du behöver göra flera behandlingar med blekmedel. Första gången behöver du få hjälp av en tandläkare eller tandhygienist för att använda medlet. Efter det kan du få blekmedel med dig hem för att fortsätta behandlingen själv.
Behandling som du fortsätter hemma
Om du ska bleka dina tänder hemma tar tandvårdspersonalen ett avtryck av dina tänder. Med hjälp av avtrycket tillverkas en plastskena som passar dina tänder.
Du fyller sedan plastskenan med gel och använder den en eller flera timmar om dagen. Du kan också använda den på natten om det är enklare för dig.
Det kan ofta räcka med tre till fyra dagars behandling. Du kan behöva behandla tänderna i upp till två veckor om du har svåra missfärgningar.
Behandling på tandvårdsmottagning
Får du behandlingen på en tandvårdsmottagning förbereds tänderna på olika sätt beroende på vilket blekningsmedel som ska användas. Ibland får du en gummiduk över tandköttet och munnen för att skydda dem mot de starka gelerna.
De behandlingar som görs på tandvårdsmottagning tar ungefär en timme. Du brukar få komma tillbaka en eller två gånger för att upprepa behandlingen. Det beror på hur nöjda du och din tandläkare är med resultatet efter första gången.
Så mår du efteråt
Tandköttet kan bli svullet och lite sårigt av blekgelen. Det kan hända när de starkare preparaten används eller när en plastskena passar dåligt.
Det är viktigt att du då gör ett uppehåll i behandlingen i en till två dagar eller tills tandköttet har läkt.
Ilningari tänderna
Du kan också få ilningar när du bleker tänderna. Det beror på att blekmedlet tränger in i tanden och skapar en inflammation i pulpan. Besvären försvinner oftast inom ett till två dygn om du slutar med behandlingen.
Ät eller drick inte något med starka färger under behandlingen och några dagar efteråt. Det gäller till exempel blåbär eller rött vin.
Efter tandblekning brukar tändernabehandlas med fluorideftersom emaljen på tänderna behöver bli starkare.
Hur bra blir det efter en behandling?
Hur bra resultatet av en blekning blir beror bland annat på följande saker:
Vilken typ av missfärgningar du har.
Hur länge missfärgningarna har funnits.
Vilken färg tanden hade från början.
Tänder med gula eller bruna missfärgningar är oftast lättare att bleka än andra.
Missfärgningar från metaller är nästan omöjliga att bleka, till exempelamalgamfyllningar. Detsamma gäller tänder som har fått ett slag eller en skada och där pulpan har skadats. Sådana tänder är ofta mörkare eller gulare än övriga tänder.
En blekningsbehandling håller oftast ett till tre år. Du kan tillsammans med din tandläkare komma överens om att upprepa behandlingen när det behövs.
När är behandlingen olämplig?
Du bör inte göra en tandblekning om du har någon av följande skador på tänderna:
tandhalsar som ilar
oskyddade tandrötter
tandbortskador
tunn emalj.
Med dessa typer av besvär ökar risken för att du får ilningar i tänderna efter blekningen.
Undvik att röka eller snusa under tiden som du bleker dina tänder. Det gäller också två till tre timmar efter blekningen. Färgämnen i tobaken kan göra att resultatet av behandlingen blir sämre.
Graviditet och tandblekning
Blek inte tänderna om du är gravid eller ammar. Det finns inga studier som visar om blekmedlet påverkar fostret eller barnet.
Dina rättigheter i tandvården
Du kan söka tandvård på vilkentandvårdsmottagningdu vill i hela landet. Varje tandvårdsmottagning bestämmer själv priset för den tandvård den utför. Fråga vad en undersökning eller behandling kostar. Du har rätt att få veta det i förväg.
Läs omdina rättigheter i tandvården här.
Gratis för barn och unga
Barn och unga behöver inte betala för tandvård. Det gäller till och med den 31 december det år du fyller 23. Då ingår nästan alla undersökningar och behandlingar som tandläkaren eller tandhygienisten anser att du behöver.
Tandvårdsbidrag
Du får betala för tandvård från och med det år du fyller 24.
Du får ett bidrag för tandvård varje år. Hur mycket du får beror på hur gammal du är. Det kallasallmänt tandvårdsbidrag. Säg till att du vill använda bidraget när du ska betala.
Högkostnadsskydd
Det finns en gräns för hur mycket du behöver betala för tandvård under tolv månader. Det kallashögkostnadsskydd för tandvård.
Garantier
Det finns garantier för de flesta behandlingar. Det betyder du kan få en behandling omgjord utan att du behöver betala en gång till. Läs omgarantier inom tandvård.
Läs omkostnader och ersättningar inom tandvård här.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Läs mer på andra webbplatser
Folktandvården
Privattandläkarna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför görs behandlingen?
Förberedelser
Så går behandlingen till
Så mår du efteråt
Hur bra blir det efter en behandling?
När är behandlingen olämplig?
Dina rättigheter i tandvården
Mer på 1177.se
Vad kostar tandvård?
Vad du betalar för tandvård varierar mellan olika mottagningar. Därför kan det löna sig att jämföra priser innan du väljer tandläkare eller tandhygienist.
Hål i tänderna – karies
Karies är en sjukdom som orsakar hål i tänderna. Du kan minska risken för karies genom att borsta tänderna varje dag.
Tandsten
Tandsten bildas när bakterier på tänderna blandas med saliv och det blir en hård yta på tanden. Det bästa sättet att undvika tandsten är att regelbundet borsta tänderna och göra rent mellan tänderna.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.