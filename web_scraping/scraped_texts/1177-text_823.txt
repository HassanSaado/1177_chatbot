Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Pung och testiklar
Testikelinflammation
Testikelinflammation
Testikelinflammation kan göra att du får ont i pungen, får feber och känner dig sjuk. Sök vård på en vårdcentral eller akutmottagning om du plötsligt får ont i pungen. Det är viktigt att du blir undersökt för att få reda på vad smärtan beror på.
Det är ovanligt, men att det gör ont i pungen kan bero på att testikeln har vridit sig.Testikelvridninghänder oftare hos yngre personer än hos vuxna.
Symtom
Det är vanligt att ha ett eller flera av följande symtom om du har testikelinflammation:
Pungen har svullnat och gör ont.
Du känner dig ordentligt sjuk.
Du fårfeber.
Ibland kan inflammationen bero på enurinvägsinfektion. Då kan du även ha besvär när du kissar.
Hur minskar jag risken för testikelinflammation?
Du kan minska risken genom att skydda dig mot de sjukdomar som kan leda till testikelinflammation:
Skydda dig motbitestikelinflammationgenom att användakondomvid samlag.
Skydda dig motpåssjukagenom att vaccinera dig.
När och var ska jag söka vård?
Kontakta envårdcentralom du får en svullnad eller ömhet i pungen som kommer gradvis, eller har andra symtom på testikelinflammation. Många mottagningar kan du kontakta genom attlogga in.
Om det är bråttom
Sök vård direkt på en värdcentral ellerjouröppen mottagningom du plötsligt får ont i pungen och det inte går över inom några minuter. Det kan i så fall vara symtom påtestikelvridning.
Ring telefonnummer 1177 om du vill hasjukvårdsrådgivningoch hjälp med var du kan söka vård.
Undersökningar
Läkaren undersöker om ömheten och svullnaden sitter i testiklarna eller bitestiklarna. Det gör hen genom att känna på pungen.
Prov för att utesluta andra sjukdomar
Du får oftast lämna prov som ger svar på om du hargonorré,klamydiaellerurinvägsinfektion. Det är sjukdomar som kan leda till testikelinflammation.
En del prov ger svar direkt, medan andra prover kan behöva skickas till ett laboratorium. Du brukar få svar inom en vecka.
Blodprov för att mäta snabbsänkan
Du kan också få lämna ettblodprov för att mäta CRP-värdet. Det provet kallas även snabbsänka. Provet visar om du har en inflammation. Provsvaret brukar ta några minuter.
Du kan behöva göra ett ultraljud
Du kan behöva bli undersökt medultraljud, till exempel om läkaren har svårt att avgöra om värken beror på en inflammation i testikeln, eller på något annat.
Du får då enremiss.
Du ska kunna förstå informationen
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Behandling
Det finns ingen behandling om inflammationen beror på ett virus. Inflammationen får då läka av sig själv. Det finns sådant som lindrar under tiden. Du kan till exempel pröva att använda suspensoar, det kan hjälpa om pungen värker och tynger. Du kan också lindra värken med receptfria tabletter som innehåller paracetamol.
Behandling med antibiotika
Du behandlas medantibiotikaom testikelinflammation orsakas av bakterier. Du kan också fåsmärtstillande läkemedel.
Oftast får du ta antibiotika i två till tre veckor. De flesta brukar må bättre efter tre dygn. Men det är viktigt att inte sluta ta antibiotika, även om symtomen försvinner.
Det kan hända att du blir väldigt sjuk om inflammationen har börjat med en urinvägsinfektion. Då kan du till en början behöva sjukhusvård under några dagar och få antibiotika direkt i blodet.
Återbesök efter ett par veckor
Du får komma på återbesök efter ett par veckor. Då undersöker läkaren att inflammationen har läkt som den ska. Ofta är pungen då mindre svullen och då behöver du inte komma tillbaka för fler undersökningar.
Ibland kan bitestikeln eller testikeln vara lite svullen, fast och öm en lång tid efter inflammationen. Då kan du behöva undersökas igen, men det är sällsynt.
Vad beror testikelinflammation på?
Testiklarna är två körtlar i pungen. De producerar spermier och könshormoner. En inflammation i testiklarna beror nästan alltid på att en inflammation i bitestiklarna har spridit sig.
Inflammation i bitestiklarnaberor oftast på att bakterier, till exempel klamydia har spridits från urinröret via sädesledaren till testikel eller bitestikel.
Testikelinflammation kan också bero påpåssjuka, som orsakas av ett virus. Du är skyddad mot den typen av testikelinflammation om du är vaccinerad mot påssjuka.
Det finns en liten risk för testikelinflammation om du opererats förljumskbråck.
Komplikationer och följdsjukdomar
Testikelinflammation som beror på bakterier leder sällan till några komplikationer. Testikelinflammation som beror på virus kan ibland leda till sterilitet.
Mer på 1177.se
Infektion och inflammation
Mer på andra webbplatser
Killens underliv
Könssjukdomar
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Hur minskar jag risken för testikelinflammation?
När och var ska jag söka vård?
Undersökningar
Du ska kunna förstå informationen
Behandling
Vad beror testikelinflammation på?
Komplikationer och följdsjukdomar
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.