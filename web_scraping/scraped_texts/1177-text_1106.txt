Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Undersökningar under graviditeten
NIPT – blodprov som kan visa kromosomavvikelser
NIPT – blodprov som kan visa kromosomavvikelser
NIPT visar sannolikheten för om fostret har vissa avvikelser på kromosomerna. Vid NIPT tar vårdpersonalen ett blodprov i armen på dig som är gravid. NIPT är mycket tillförlitligt om det visar att fostret inte har en avvikelse. Det behöver kompletteras med andra tester för att få ett definitivt svar, om det visar på en avvikelse.
NIPT är en förkortning av Non-Invasive Prenatal Testing.
NIPT är en form avfosterdiagnostik. Vilka som erbjuds att göra NIPT är olika i olika regioner. Det kan också vara olika om du får betala en avgift eller inte.
Det är sjukvården som avgör om du erbjuds NIPT. Precis som all annan fosterdiagnostik är NIPT frivilligt.
Vad kan NIPT visa?
NIPT visar hur troligt det är att fostret har vissa avvikelser i kromosomerna.
Vad är en kromosomavvikelse?
I varje cell finns 46 kromosomer som innehåller arvsanlag, DNA. Hälften av kromosomerna kommer från ägget och hälften från spermien. När cellerna ska dela sig efter befruktningen kan det bli avvikelser. Vissa kromosomavvikelser är mycket allvarliga. Andra märks knappt.
Ibland blir det en kromosom extra. Det kallas för trisomi. Den vanligaste trisomin är trisomi 21. Den kallas för Downs syndrom.
Det finns andra mer ovanliga och allvarligare trisomier. Läs mer på Socialstyrelsens hemsida om trisomi 13, Pataus syndrom, och om trisomi 18, Edwards syndrom.
Det kan också bli avvikelser i antal könskromosomer. De avvikelserna kallas Turners syndrom och Klinefelters syndrom. Läs mer i broschyrerna från Svenskt nätverk för information kring fosterdiagnostik omTurners syndromochKlinefelters syndrom.
Flera fosterdiagnostiska metoder kan visa om fostret har avvikelser på kromosomerna.
Att tänka på
Innan du gör NIPT är det bra att tänka igenom varför du vill göra provet. På barnmorskemottagningen kan du få information om vad provet innebär. Fundera också på vad du skulle göra om resultatet inte blir som du har tänkt dig.
Ställ frågor om du inte förstår. Om du inte talar svenska kan du harätt att få hjälp av en tolk. Om du har en hörselnedsättning kan du harätt att få tolkhjälp.
Du kan också läsa mer i vår artikel omFosterdiagnostik.
När och var kan jag göra NIPT?
NIPT kan göras från graviditetsvecka 10. Oftast erbjuds NIPT från vecka 12 eller 13.
Alla regioner erbjuder inte NIPT. Där testet finns erbjuds det endast till vissa grupper. Det kan exempelvis vara gravida som fått hög sannolikhet för kromosomavvikelse påKUB-testet. NIPT är då kostnadsfritt.
För att göra fosterdiagnostik behöver du enremiss. En remiss är ett slags godkännande från vården att du får göra ett visst prov eller en viss undersökning.
Du kan söka vård påvilken mottagning du vill i hela landet.
En del privata mottagningar erbjuder NIPT mot en kostnad. Då behövs det ingen remiss. Du kan själv kontakta mottagningen.
Förberedelser
Före NIPT får du som är gravid genomgå enultraljudsundersökning. Ultraljudet visar hur länge graviditeten har pågått och om det är fler än ett foster. Det är också vanligt att få göraKUBföre NIPT.
Så går NIPT till
Du som är gravid får lämna ett blodprov som tas i armvecket. Blodprovet skickas sedan på analys.
Hur mycket går det att lita på NIPT?
Resultatet är nästan helt säkert om NIPT visar att fostret inte har vissa kromosomavvikelser. Då behövs inte fler tester.
Det går inte att lita lika mycket på resultatet om NIPT visar på en avvikelse. Det händer att NIPT visar på avvikelser fast det inte stämmer. Då behöver man följa upp med ettfostervattenprovellermoderkaksprovför att få ett definitivt resultat.
Resultatet kanske inte går att lita på lika säkert om duväntar fler än ett barn.
Efter en till två veckor får du svar. Hur du får svaret kan vara olika i olika regioner.
Vilka erbjuds att göra provet?
Sjukvården kan erbjuda NIPT om ett eller flera av följande påståenden stämmer in:
KUBvisar på en förhöjd sannolikhet för kromosomavvikelserna trisomi 13,18 eller 21.
Du som är gravid har tidigare väntat ett barn kromosomavvikelserna trisomi 13,18 eller 21.
Tidigare ultraljudsundersökningar eller tester har visat på avvikelser.
Rutinerna för vilka som får göra provet kan vara olika i olika regioner och på olika mottagningar. Vissa regioner erbjuder NIPT för gravida över en viss ålder.
Biverkningar eller komplikationer
NIPT är ett enkelt blodprov. Du kan bli lite öm efter nålsticket, men annars är det inga biverkningar.
NIPT ger ingen ökad risk förmissfall.
Känslor efteråt
Det kan kännas jobbigt om provet visar att fostret har någon avvikelse. Det är vanligt att ha frågor och funderingar. Det kan vara skönt att få hjälp att reda ut sina tankar.
Du kan behöva prata med en kurator, barnmorska eller läkare. Vårdpersonalen hjälper dig med dina funderingar. Det gäller inte bara för dig som är gravid utan även för dig som är blivande medförälder.
Du har rätt att få information om hur det är att leva med en funktionsnedsättning, vad samhället kan erbjuda för stöd och vilka intresseföreningar som finns. Du har också rätt att få information om hur du gör om du vill göra enabort.
Med stöd och information brukar det bli lättare.
Alternativ
Annan fosterdiagnostik ärultraljudsundersökningochKUB, men de kan inte ge lika säkra svar som NIPT. Alternativ till NIPT kan varamoderkaksprovellerfostervattenprov. De ger säkra resultat, men är förknippade med en viss risk för missfall.
Du som är gravid bestämmer
Det är alltid du som är gravid som bestämmer om du vill göra fosterdiagnostik eller inte. Det kan vara bra att prata med den som du har blivit gravid tillsammans med och fatta ett gemensamt beslut. Men ibland går inte det och då bestämmer du som är gravid.
Även du som är blivande medförälder har rätt att få stöd och information, även om du inte får besluta om fosterdiagnostik.
När är undersökningen olämplig?
När det finns fler änfler än ett fostergår det att göra NIPT, men resultatet är inte lika säkert som vid ett foster.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
Föreningen för utvecklingsstörda Barn, Unga och Vuxna, FUB - startsida
Snif - Vad kan de vanligast förekommande testerna under graviditeten visa?
SNIF - Fosterdiagnostik - hur gör du ditt val?
Snif - NIPT cellfritt DNA
Svenska Downföreningen
Svenska Turnerföreningen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad kan NIPT visa?
Vad är en kromosomavvikelse?
Att tänka på
När och var kan jag göra NIPT?
Förberedelser
Så går NIPT till
Hur mycket går det att lita på NIPT?
Vilka erbjuds att göra provet?
Biverkningar eller komplikationer
Känslor efteråt
Alternativ
Du som är gravid bestämmer
När är undersökningen olämplig?
Påverka och delta i din vård
Aktuella artiklar
Så räknar du gravidveckor
Påbörjade eller avslutade veckor?
Gravidveckobrevet har upphört
Gravidveckobrevet skickas inte ut längre. Men här på 1177.se kan du läsa vad som händer vecka för vecka under graviditeten, och få råd och tips.
Livsstil och hälsa under graviditeten
Här kan du läsa mer om livsstil och hälsa under graviditeten.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.