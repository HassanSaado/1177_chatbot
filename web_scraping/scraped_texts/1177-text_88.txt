Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Om 1177
När du loggar in på 1177.se
Det här kan du göra när du loggat in
Läs din journal
Läs din journal via nätet
Läs din journal via nätet
Du som är 16 år eller äldre kan läsa information i din journal genom att logga in. Hur mycket information du kan läsa beror på i vilken region du har fått vård.
Varje gång du söker eller får vård skrivs information i vårdens journalsystem. Det kan till exempel vara information om diagnoser och provsvar.Läs mer om vad en journal är här.
Logga inmed e-legitimation för att läsa vad som står i din journal via nätet.
Vad gäller i min region?
Klicka på regionväljaren längst upp på sidan. Då anpassas den här sidan efter den region som du har valt.
Olika information från olika regioner i inloggat läge
Hur mycket information du kan läsa när du loggar in varierar mellan olika regioner. Det varierar också mellan olika mottagningar.
Journalen är på svenska
Den dator, surfplatta eller mobiltelefon som du loggar in med behöver ha svenska som inställt språk. Annars finns risk att din journal översätts fel.
Varifrån kommer uppgifterna som står i min journal?
Information du kan läsa i din journal via nätet hämtas automatiskt från vårdens olika journalsystem varje gång du loggar in i din journal.
Det är inte säkert att du kan läsa information direkt efter ditt besök på mottagningen. Ibland kan det dröja lite beroende på när informationen har skrivits in. Kontakta mottagningen om du saknar något som du förväntar dig att se.
I de flesta regioner kan du också läsa information som sjuksköterskor skriver in i din journal när du ringer 1177.
Informationen i min journal stämmer inte
Kontakta den mottagning som har skrivit informationen, om du tycker att den inte stämmer. Läs mer i textenDin journal.
Vem kan läsa information ur min journal via nätet?
Du som är 16 år eller äldre och har ett svenskt personnummer kan läsa information i din journal via nätet. Det kan också din eller dina vårdnadshavare om du är yngre än 13 år.
Du som är 13–15 år
Du som är 13–15 år kan i vissa fall läsa din journal via nätet. Kontakta den mottagning där du har fått vård för att få hjälp.
Kan jag läsa mitt barns journal?
Du kan läsa barnets journal via nätet om barnet är yngre än 13 år. Du måste vara registrerad som barnets vårdnadshavare hos Skatteverket.
Logga först in i din egen journal. Klicka sedan på ditt barns namn under rubriken Växla journal.
Du kan även göra andravårdärenden åt ditt barngenom att logga in på 1177.
Tillgång till journalen efter barnet fyllt 13 år
Ibland kan du behöva läsa barnets journal på en särskild mottagning efter att barnet har fyllt 13 år. Kontakta mottagningen det gäller.
Det är verksamhetschefen eller en annan utsedd person som tar beslut om du får läsa barnets journal via nätet. Barnets vilja ska respekteras vid beslutet.
Hur gör jag för att min journal inte ska synas på nätet?
Du kan stänga av möjligheten för dig själv att läsa din journal via nätet. Det kallas att försegla journalen.
Logga in i journalen. Klicka på rubriken Inställningar för Journalen.Följ sedan instruktionen för att försegla din journal. Då loggas du ut och kan inte längre läsa din journal via nätet.
Försegla delar av en journal
Du kan också försegla information som en särskild mottagning har skrivit i din journal. Då visas inte den informationen från just den mottagningen när du läser din journal via nätet.
Kontakta mottagningen det gäller om du vill försegla delar av din journal.
Bryta försegling
Du kan avsluta förseglingen så att din journal visas via nätet igen. Kontakta mottagningen det gäller för att få hjälp.
Vad innebär det att spärra journalen?
Du kan spärra information som en mottagning har skrivit i din journal. Det betyder att den informationen bara syns för personalen på just den mottagningen. Personal inom andra delar av vården kan inte läsa den spärrade informationen.
Du måste själv berätta vad som är nödvändigt för personalen att veta om dig om du kommer till en mottagning som inte har tillgång till den spärrade informationen.
Läsa journaluppgifter på annat sätt
För att läsa journalinformation som inte är tillgänglig via nätet kan du kontakta den mottagning där du har fått vård. Då kan du få hjälp att få din journalinformation på papper.
Sök efter mottagningenför att hitta kontaktuppgifter.
Medicinska frågor
Kontakta den mottagning som har skrivit in information i din journal om du har frågor.
Har du frågor eller synpunkter?
Kontakta supporten om du behöver hjälp eller vill lämna en synpunkt.Supporten har öppet varje dag mellan 6-22.
Kontakta support
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad gäller i min region?
Varifrån kommer uppgifterna som står i min journal?
Vem kan läsa information ur min journal via nätet?
Kan jag läsa mitt barns journal?
Hur gör jag för att min journal inte ska synas på nätet?
Vad innebär det att spärra journalen?
Läsa journaluppgifter på annat sätt
Medicinska frågor
Mer på 1177.se
Så loggar du in på 1177.se
För att logga in på 1177.se behöver du ha en e-legitimation, antingen BankID eller Freja+.
Support och tekniska krav för e-tjänsterna
Här kan du läsa mer tekniska krav och hur du gör om du får problem när du är inloggad på 1177.se.
Din journal
När du söker och får vård dokumenteras det i en journal. Det görs framför allt för att din vård ska bli så bra och säker som möjligt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.