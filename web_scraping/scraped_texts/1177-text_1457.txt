Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Reseråd och vaccinationer
Allmänna reseråd
Resa med små barn
Resa med små barn
Att resa med små barn kräver ibland extra förberedelser. Detta för att resan ska bli säker och så bekväm som möjligt, särskilt om du reser långt. I den här texten finns råd om vad du kan behöva tänka på när du reser med barn upp till sexårsåldern.
Läs mer omcovid-19 och resor.
Förberedelser inför resan
Tänk på det här inför resan:
Ta reda på vilka extra smittrisker som du och barnet kan utsättas för.
Ta reda på om barnet och du behöver någon vaccination.
Ta med eventuella läkemedel som barnet behöver.
Se till att du har en reseförsäkring som gäller under hela restiden.
Ta reda på om vaccinationer i tid
Prata med barnavårdscentralen, BVC, eller med en vaccinationsmottagning om du ska resa utomlands med ditt barn. Gärna minst ett par månader innan resan, om det är möjligt.
Barn i Sverige erbjuds vaccinationer på BVC mot utvalda sjukdomar från tre månaders ålder och upp till tonåren genom det svenskavaccinationsprogrammet för barn.
Ibland kan barnet behöva få en vaccination enligt vaccinationsprogrammet tidigare än planerat för att få skydd mot en viss sjukdom.
En del barn kan fåextra vaccinationer på BVC. Det gäller bland annat barn som har föräldrar eller andra familjemedlemmar från ett land där tuberkulos är vanligt. Barnen erbjuds detta på BVC oavsett om de ska resa eller inte.
Precis som vuxna kan barn också behöva få andravaccinationerän de som ingår i vaccinationsprogrammet, beroende på vilka sjukdomar som är vanliga i landet barnet ska åka till. De vaccinationerna får barnet på en vaccinationsmottagning.
Barn kan ha lättare att bli smittade under resan
När ni sitter nära människor under långflygningar ökar risken för att bli smittad. Det gäller särskiltinfluensavirus,coronavirusochRS-virus
Barn kan få infektioner som gör att de behöver få läkarvård snabbt. Ta därför i förväg reda på hur du kontaktar vården på resmålet.
Ta med ett reseapotek
Vad du behöver ta med dig i ettreseapotekkan variera beroende på vilket land du reser till, vilken typ av miljö det är och hur lång tid du är borta. Förutom läkemedel kan det exempelvis vara vätskeersättning och solskyddsmedel. Barn som behöver ta D-vitamin i form av D-droppar ska ta det varje dag året runt, även om ni reser till ett soligt land.
Läs mer
Läs mer om vad dubehöver tänka på inför resan. Du får information bland annat om att söka vård utomlands och om försäkringar.
Tips när du flyger med barn
Barnets kan få störd dygnsrytm om hen flyger mellan tidszoner. Ibland kan det vara lättare för barnet att sova om ni reser på natten.
På många flygbolag finns det särskilda säkerhetsbälten som kopplar ihop med dig och barnet i ditt knä.
Ibland finns det så kallade babyvaggor i anslutning till vissa säten där du kan lägga barnet. Kontakta flygbolaget i god tid innan avresan då babyvaggorna bör bokas i förväg.
Barn innebär extra bagage
Ta reda på om det ingår någon extra fri vikt på incheckat bagage om du reser med barn. Vilka regler som gäller kan du oftast hitta på flygbolagets hemsida.
Hos de flesta charterbolag kan du ta med dig både barnvagn och bilbarnstol.
Kontrollera bagagereglerna noga.
Saker att packa i handbagaget
Det här är bra att ta med:
Ombyten av kläder till barnet. Kanske också till dig själv inför en längre flygresa.
En förpackning våtservetter och några extra blöjor.
Kräkpåsar om du vet att barnet lätt bliåksjuk.
Leksaker och pyssel.
Packa ner alla eventuella läkemedel i handbagaget. Tänk på att det finns särskilda regler för att ta medläkemedel i handbagageteller för att ta med läkemedel till landet som ni ska besöka. Kontakta landets ambassad för information.
Äta och dricka ombord på flygplanet
Många flygbolag har stränga regler kring att ta ombord vätska. Tomma nappflaskor eller pipmuggar är bra att ta med, som du kan fylla med vätska ombord. Dricker barnet välling eller bröstmjölksersättning kan du ha med pulver och blanda med kokt vatten ombord.
Det kan vara bra att ta med sådant som barn tycker om. Det är inte säkert det finns på flygplanet. Men på många flygplan och flygplatser finns exempelvis barnmat att köpa.
Ge barnet mer dryck än vanligt eftersom luftfuktigheten är låg på flygplan.
Så här minskar du tryck i öronen
Det kan göra ont i öronen när lufttrycket ändras under start och landning.
Så här kan du hjälpa barn att tryckutjämna:
Om du ammar kan du göra det vid start och landning, om det är möjligt.
Ge barnet en napp att suga på eller en nappflaska med exempelvis välling eller vatten. Barn som dricker själv ur mugg eller glas kan dricka småklunkar vatten.
Försök få barnet att gäspa och svälja flera gånger.
Klarar barnet att blåsa ut kraftigt kan du hjälp hen att tryckutjämna. Det gör du genom att hålla för barnets näsa samtidigt som hen blåser ut.
Ge avsvällande näsdroppar eller nässprej vid start och landning. För de yngsta barnen kan det hjälpa att använda koksalt i näsan.
Barnet kan använda speciella öronproppar som är tryckutjämnande. De finns i barnstorlek och brukar finnas att köpa på apotek eller andra resebutiker.
Barnet kan använda en så kallad näsballong. Hen blåser upp ballongen med näsan. Näsballonger finns att köpa på apotek.
Oftast lång väntan efter landningen
Låt barnet byta om till svala kläder inför landningen om du reser till ett varmt land.
Tiden efter landningen med säkerhetskontroller, bagagehämtning och transporter från flygplatsen kan vara lång och ansträngande. Då kan det vara bra att ha lite extra dryck kvar och kanske något att äta. I vissa länder får du inte ta med dig några livsmedel alls genom tullen men det brukar gå bra i transithallen.
Barn som flyger ensamma
Barn från fem år kan flyga utan vuxet sällskap med de flesta flygbolag. Det kallas att få assistansservice. Det innebär att personal följer barnet till flygplanet och barnet får gå ombord före andra passagerare. Sedan tar personal emot barnet när flygresan är slut och följer hen till den som väntar på barnet.
Tips när du åker tåg med barn
Det går bra att ta med en hopfällbar barnvagn på tåget. Barnvagn räknas som handbagage och placeras i bagageutrymmet i tågvagnens ände.
På många tåg finns restaurangvagn, ibland kan det finnas barnanpassad meny.
Läs här om vad du kan göra om barnet lätt bliråksjuk.
Res praktiskt med familjevagn
Planerar du att åka tåg med små barn kan det vara praktiskt att boka plats i en familjevagn som finns på vissa tåglinjer. Där finns en liten lekhörna och extra utrymme för barnvagnen.
Du kan också boka en särskild plats för små barn som har utrymme för barnvagnsinsats. Toaletten i dessa vagnar har skötbord.
Tips när du åker bil med barn
Bilresor kan vara ansträngande för både små och lite äldre barn. Tänk på att bilresan kan ta längre tid än vanligt när du reser med barn. Det kan vara bra att planera resan och dela upp den på kortare etapper. Många pauser är bättre än en lång.
Det är bra om du kan resa så att det passar ditt barns sovrutiner.
Det är bra att ta med en egenbilbarnstolom ni ska resa utomlands. Barn upp till fyra-fem års ålder ska sitta i en bakåtvänd stol i bilen för att vara skyddade. Ibland finns det i andra länder bara bilbarnstolar som kan monteras framåtvända.
Läs här om vad du kan göra om barnet lätt bliråksjuk.
Råd när du reser till varma länder
Det är bra om ni kan bo där det finns fläkt eller luftkonditionering.
Barnet behöver dricka ofta
När det är varmt behöver barnetextra vätska.
Barn som är yngre än ett år blir lättare påverkade av värme eftersom de har svårt att reglera kroppstemperaturen. Barn som enbart ammas får oftast i sig tillräckligt med vätska genom att vilja amma mer. De behöver ingenting annat att dricka. Barn som får bröstmjölksersättning kan få extra sådan.
Har det blivit mycket varmare behöver barnets kropp vänja sig vid värme. Det brukar ta ungefär en vecka.
Skydda barn från solen
Barn under ett år har nästan inget skydd alls mot solens farliga strålar och ska undvika direkt solljus. På förmiddagar och eftermiddagar kan barn över ett år leka i solen om de har skyddande kläder, solhatt och solskyddsmedel.
Mellan klockan 11 och 15 är solen som starkast. Då ska alla barn undvika att vara i solen.
Läs mer om hur duskyddar barnet mot solen.
Så gör du om barnet har bränt sig i solen
Undvik solen i några dagar om barnets hud har bränts av solen så att den är röd och gör ont. Huden måste få läka. Det gäller också om barnet får soleksem, som brukar visa sig som små kliande knottror eller blåsor.
Läs mer omsolskador på huden.
Lämna aldrig barn vid vatten
Lämna aldrig små barn utan uppsiktvid vattenens för en kort stund.  Risken för drunkning är stor.
Det kan vara bra att ta med sig flytvästar hemifrån om ni ska vara mycket vid vatten. Det är inte säkert att det finns flytvästar att få tag i dit ni reser.
Badskor kan skydda mot vassa stenar, sjöborrar och annat som kan finnas på stranden och under vattnet.
Var med ditt barn vid vattnet och ha uppsikt om det finnsmaneter. Säg till barnet att inte röra vid sådant som flyter i vattnet.
Ibland kan bad ge öronbesvär
Barn som kan simma och dyka badar ofta med huvudet mer under än över vattenytan. Barnet kan få en infektion om hen får in vatten i den yttre hörselgången. Det brukar synas som enkladdig vätska i hörselgångenoch barnet kan känna att det är som att ha lock för örat.
Sök vård om besvären inte går över efter några dagar.
Så undviker du sår och insektsbett
Ta med myggmedel och myggnät att hänga över vagnen eller sovplatsen. Myggmedel kan användas till barn över tre år. Fråga om råd på apotek.
De flesta barn gillar djur. I stora delar av världen måste du vara försiktig när ni träffar hundar och katter som strövar fritt omkring. De kan liksom fåglar, gnagare och andra djurbära på smittämnen.
Så lindrar du sår och insektsbett
När det är varmt och fuktigt kan insektsbett eller sår lätt bli infekterade.Läs mer om vad du kan göra vidsårochinsektsbett.
Tips när ni är på hög höjd eller där det är kallt
Skydda er mot solen. Det är extra viktigt när det är snö eftersom den reflekterar väldigt mycket av solens strålar.
Använda också solglasögon eller skidglasögon som har UV-skydd. Vanliga glasögon ger oftast ett bra skydd mot solens UV-ljus.
Även barn kan få höjdsjuka
Vid höjder omkring 2500 meter över havet kan man börja känna symtom påhöjdsjuka. Det gäller även barn. Det är bra att först vara på något lägre höjd några dagar, för att vänja sig.
Skydda barn mot kyla
Läs om hur du klär ett litetbarn när det är kalltoch hur du gör om någon får enköldskada.
Äta och dricka på resan
Att äta mat och uppleva andra länder är ofta roligt och något även barn brukar tycka om. Ofta kan ni äta det mesta.
För att undvika magsjuka
Men risken för att få magsjuka är större i vissa länder. Det är vanligt att få så kalladturistdiarré.
Här är några sätt för att försöka undvika att bli smittad:
Tvätta händernaefter toalettbesök och före maten. Hjälp barnet att tvätta händerna.
Ta med handsprit om möjligheterna att tvätta händerna är dåliga. Det finns i småflaskor och som våtservetter på apotek.
Välj mat som är väl stekt eller kokt, om det är möjligt.
Ät frukt som ni skalar själva.
Tänk på att isbitar oftast är gjorda på kranvatten.
Vatten är oftast säkrast att dricka från flaska om du inte vet att kranvattnet är drickbart där du är.
Välling och bröstmjölksersättning
Håll nappflaskor rena och blanda till maten med rent vatten om du ska ge barnet bröstmjölksersättning, tillskottsnäring eller välling. Använd antingen vatten på flaska eller kokt vatten.
Nappflaskor och nappar kan du också koka. Se skötselråden för nappflaskan och nappen.
Ta med till små barn
Välling är mer ovanligt i många länder. Bröstmjölksersättning finns att köpa i de flesta länder.
Tryggast är att ta med den mat som barnet är van vid hemifrån. Grötpulver för lite äldre barn kan också vara bra att ta med.
När små barn får diarré och kräkningar
Små barn är mycket känsligare för attförlora vätskaän äldre barn och vuxna. Hög feber gör att barnet förlorar ännu mer vätska. Ge därför dryck redan från allra första början av infektionen.
Amning
Barn som ammas har mindre risk att få någon smitta via maten. Men de kan ändå få magsjuka. Små barn stoppar gärna in saker och undersöker dem med munnen, och kan få i sig virus och bakterier på det sättet. Barnet kan också smittas om någon annan blir sjuk.
Det bästa sättet att minska risken för smitta är att tvätta händerna.
Mer på andra webbplatser
Folkhälsomyndigheten: Aktuell information om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser inför resan
Tips när du flyger med barn
Tips när du åker tåg med barn
Tips när du åker bil med barn
Råd när du reser till varma länder
Tips när ni är på hög höjd eller där det är kallt
Äta och dricka på resan
Mer på 1177.se
Checklista inför utlandsresan
Här får du en översikt över vad du kan behöva tänka på inför en utlandsresa. Blir du sjuk och behöver vård i ett land utanför Sverige gäller olika regler.
Reseapotek
Vad du tar med dig i ett reseapotek kan variera beroende på vilket land du reser till och hur lång tid du är borta.
Så skyddar du dig mot solen
Alla behöver skydd mot solen, oavsett ålder. Barns hud är mycket känsligare än vuxnas och behöver extra skydd. Barn under ett år ska helst inte alls vara i direkt solljus.
Turistdiarré
Turistdiarré är ett samlingsnamn på besvär med lös mage som du kan få under resor. Det är större risk att få turistdiarré i länder med dålig vattenrening och dålig livsmedelshygien. Besvären går ofta över inom tre till fyra dagar.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.