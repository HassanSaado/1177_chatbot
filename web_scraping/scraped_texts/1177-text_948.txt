Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mage och tarm
Infektioner i mage och tarmar
Amöbainfektion
Amöbainfektion
Amöbor är parasiter som kan orsaka en infektion. De sprids oftast genom mat eller vatten som inte är tillräckligt tillagat. Du kan få diarré och ont i magen. Behandlingen består av antibiotika.
Enligtsmittskyddslagenär amöbainfektion en sjukdom som ska spåras varifrån den kommer, så kallad smittspårning. Sök därför vård om du tror att du har en infektion.
De flesta smittas i tropiska länder.
Symtom
Tiden från att du får i dig parasiten till att du får symtom är oftast mellan två och fyra veckor. Men det kan variera från några dygn till flera månader.
Det vanligaste symtomet vid amöbainfektion är diarré, som kan vara blodig och slemmig. Du kan också få ont i magen. Ibland kan man också ha en infektion utan att märka några symtom.
Amöbainfektionen kan också göra att du blir ordentligt sjuk, men det är ovanligt. Du får då ont i magen på höger sida under revbenen och feber.
När och var ska jag söka vård?
Kontaktaen vårdcentralom du tror att du har amöbainfektion. Många mottagningar kan du kontakta genom attlogga in.
Om det är bråttom
Kontakta genasten vårdcentralelleren jouröppen mottagningom du har ett eller flera av följande symtom:
Du har blodiga diarréer.
Du har hög feber, frossa och känner dig mycket sjuk.
Du har svåra magsmärtor som inte går över trots att du har kräkts eller har haft diarré.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp med att bedöma symtom eller hjälp med var du kan söka vård.
Om du är utomlands
Ring +46 771-11 77 00 för att få sjukvårdsrådgivning när du är utomlands. Då kan du få hjälp med att bedöma symtom. Läs mer om hur du fårvård utomlandsoch vad du behöver tänka på.
Undersökningar och utredningar
Hos läkaren får du berätta om dina symtom och när de började. Berätta också om du har varit utomlands de senaste månaderna. Det gäller särskilt om du har varit i Asien, Sydamerika eller Afrika.
Du får lämna ett avföringsprov när du är på vårdcentralen eller den jouröppna mottagningen. Provet skickas sedan iväg för att undersökas.
Ibland kan man behövalämna blodprovoch få levern undersökt medultraljud.
Hur smittar det?
Amöbainfektionen sprids oftast genom vatten eller mat som inte är ordentligt kokt eller stekt. Det kan också spridas genom att du äter råa frukter och grönsaker. Även råa skaldjur, rå fisk och kallskuret kött kan sprida parasiten.
Parasiten lever och förökar sig i tarmen, och sprids vidare genom avföring. Den kan överleva utanför kroppen i flera veckor.
Parasiten kan också överföras mellan personer, om en person med amöbainfektion inte har tvättat händerna ordentligt efter att ha bajsat. Parasiten sprids som mest när man har diarré.
Infektionen kan spridas genom sex, särskilt genom anala samlag utan kondom.
Vanligast utomlands
Parasiten finns i hela världen, men de flesta har blivit sjuka efter att ha varit i tropiska eller subtropiska länder i Centralamerika, Sydamerika, Afrika eller Asien. Indien är det land där flest svenskar har blivit smittade.
Vad kan jag göra själv?
Du kan minska risken att bli sjuk genom att göra följande, särskilt om du reser till områden utanför Europa:
Ät väl genomstekt eller kokt mat.
Undvik att äta råa skaldjur och rå fisk.
Undvik att äta mat som har stått framme länge.
Skala eller skölj frukt och grönsaker innan du äter dem.
Tvätta händernaföre en måltid och efter toalettbesök.
Drick vatten ur obrutna plastförpackningar eller glasförpackningar, eller som har kokats i en kvart och sedan snabbt kylts ner.
Undvik att sprida infektionen
Det finns en del du kan göra för att minska risken att smitta andra, om du har blivit sjuk:
Var mycket noga med att tvätta händerna efter att du har varit på toaletten, innan du börjar laga mat och innan du ska äta. Använd gärna flytande tvål.
Håll toaletten och handfatet rena.
Torka händerna med en egen handduk eller pappershanddukar.
Bada inte i bassäng om du har diarré. Vänta tills att du har vanlig konsistens på bajset och det har gått en vecka sedan du hade diarré.
Barn som är sjuka ska stanna hemma från förskola, skola eller annan barnomsorg.
Arbeta hemifrån så länge du har diarré. Du som arbetar med oförpackade livsmedel måste berätta för din arbetsledare att du har en amöbainfektion.
Behandling
Amöbainfektion behandlas medantibiotika.
Påverka och delta i din vård
Du kansöka vårdpå vilken vårdcentral eller öppen specialistmottagning du vill i hela landet. Ibland krävs detremisstill den öppna specialiserade vården.
Du ska förstå informationen
Du ska vara delaktig i din vård. Därför är det viktigt att duförstår informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård och behandling.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk omdu har en hörselnedsättning.
Läs mer på 1177.se
Magsjuka hos små barn
Magsjuka och kräkningar
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökningar och utredningar
Hur smittar det?
Vad kan jag göra själv?
Behandling
Påverka och delta i din vård
Mer på 1177.se
Vård utomlands
Om du blir sjuk och behöver vård i ett land utanför Sverige gäller olika regler beroende på vilket land du är i och hur snabbt du behöver få vård.
ICE – nödnummer till närstående i mobilen
Sjukvårdspersonal kan snabbt behöva komma i kontakt med dina närstående, till exempel vid olyckor eller om du hastigt blir sjuk. Spara därför telefonnummer till närstående i mobilen och döp kontakterna till ICE.
Reseapotek
Vad du tar med dig i ett reseapotek kan variera beroende på vilket land du reser till och hur lång tid du är borta.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.