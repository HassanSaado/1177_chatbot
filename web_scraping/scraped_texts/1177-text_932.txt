Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Vårtor och svamp
Åldersvårtor
Åldersvårtor
Åldersvårtor är upphöjda hudförändringar. De är vanligast i ansiktet, på bröstet och på ryggen. Åldersvårtor kan komma redan i tjugoårsåldern och blir vanligare med åldern. Vårtorna smittar inte och är helt ofarliga.
Namnet åldersvårta beror på att hudförändringarna kan likna vårtor. Ibland kallas de även seborroiska vårtor eller mjällvårtor, som är en översättning av det medicinska namnet seborroisk keratos.
Vårtorna ärgodartade hudförändringarsom inte övergår i cancer.
Symtom
Åldersvårtor är hudförändringar som oftast är upphöjda och rundade, och väl synliga. Storleken brukar vara mellan fem millimeter och fem centimeter.
Färgen kan vara allt ifrån vit till brunsvart, men är oftast ljusbrun, brun eller gråsvart. Ytan kan vara fet och glänsande eller torr och fjällande.
Åldervårtor kommer ofta snabbt, inom dagar eller veckor.
Du känner vanligtvis inte något av en åldersvårta, men den kan sitta så att den skaver eller fastnar i kläder.
När och var ska jag söka vård?
Kontakta envårdcentralom något av följande stämmer på dig:
Du är osäker på om det är en åldersvårta du har fått.
Åldersvårtan blöder eller förändras.
Åldersvårtan är infekterad och blir inte bättre på några veckor.
Många mottagningar kan du kontakta genom attloggain.
Du behöver inte söka vård någon annanstans om det är stängt. Vänta tills vårdcentralen öppnar.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökning
Läkaren undersöker hudförändringen genom att titta och känna på den. Ofta använder hen också ett dermatoskop. Det är ett instrument som består av ett förstoringsglas och en lampa. Ibland behöver hen ta etthudprov, och då får dulokalbedövning.
Behandling
Det går inte att förebygga åldersvårtor. Om du har besvär av dem kan en läkare eller sköterska enkelt ta bort dem genom skrapning eller frysbehandling. Det kan till exempel vara om de skaver eller är missprydande. Denna behandling får du betala själv. Det är vanligt att åldersvårtor kommer tillbaka efter att de har blivit borttagna.
Eftersom åldersvårtor aldrig utvecklas till cancer behöver de inte skäras bort.
Komplikationer
Ibland kan vårtorna under en period på några veckor vara inflammerade och lite såriga, men det är ovanligt. Det kallas för inflammerade eller irriterade åldersvårtor. Det är vanligt att de sedan ramlar av.
Efter en skrapning finns risk för att det blir en blek eller mörk ring, att åldersvårtan kommer tillbaka efter något år eller att det blir ett ärr.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Undersökning
Behandling
Komplikationer
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.