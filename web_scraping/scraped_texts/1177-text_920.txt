Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Naglar
Nageltrång och nagelbandsinfektion
Nageltrång och nagelbandsinfektion
Nageltrång orsakas av för trånga skor eller felklippta naglar. Vid nageltrång skär kanten på nageln in i huden och orsakar ett sår. I såret kan bakterier eller svamp tränga in och växa till. På samma sätt kan ett sår vid en nagel orsaka nagelbandsinfektion. Du kan oftast själv lindra och förebygga besvären.
Symtom
Vid nageltrång och nagelbandsinfektion kan huden vid nagelkanten bli öm, svullen och röd. Det kan också komma vätska och var och du kan få en dunkande smärta.
Det är vanligast att få nageltrång med infektion i stortån.
Vad kan jag göra själv?
Du kan pröva att avlasta trycket när du har nageltrång:
Mjuka upp nageln i ljummet vatten en stund.
Fila försiktigt på den bit av nageln som trycker mot huden så att den blir mindre vass.
Försök att peta in en liten bit kompress fuktad med vatten under nagelkanten för att lätta på trycket. Badda med vatten flera gånger om dagen.
Du kan lägga ett förband med kompress och självhäftande gasbinda för att skydda en tå när du går.
När du ska sova kan du peta in en liten bit kompress under nageln och lägga en kompress fuktad med vatten ovanpå. Du kan sätta på en strumpa för att kompressen ska sitta kvar medan du sover.
Du kan pröva att själv behandla lindrigt infekterat nageltrång eller nagelbandinfektion:
Tvätta med tvål och vatten.
Lägg en kompress fuktad med alsolsprit över nageln och fäst med lite gasbinda. Alsolsprit avdunstar snabbt, därför är det bra att ofta fukta kompressen på nytt tills du uppnår önskad effekt.
När och var ska jag söka vård?
Kontakta envårdcentralom något av följande stämmer in på dig:
Du får varbildning och smärta runt en nagel.
Besvären blir inte bättre trots att du har försökt lindra dem själv.
Om du har diabetes, nedsatt blodcirkulation eller nedsatt immunförsvar och får nageltrång eller nagelbandsinfektion ska du kontakta envårdcentralellerjouröppen mottagningdirekt.
Du kan kontakta många mottagningar genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Kontakta en fotvårdare om du vill ha hjälp med att sköta dina fötter.
Behandling
En nagelbandsinfektion kan ibland behöva behandlas. En sjuksköterska eller läkare kan tömma ut varet om du har mycket besvär. Ibland kan det behövas behandling med antibiotika.
Hela eller delar av nageln kan opereras bort om du har problem med återkommande nageltrång.Här kan duläsaom operation av nageltrång.
Förebygg besvär
Det finns en del saker du kan göra för att minska risken för nageltrång och nagelbandsinfektion.
Klipp naglarna rätt
Det är viktigt att klippa naglarna på rätt sätt. Gör så här:
Använd gärna en rak nageltång eller nagelsax.
Klipp nageln rakt och inte för kort. Nagelns hörn ska hamna utanför nagelbädden och inte klippas runda.
Runda av nagelkanterna med en nagelfil om de känns vassa.
Om du ofta får nageltrång
Du kan själv pröva förebyggande behandling om du ofta får nageltrång:
Pressa in en liten bit bomull under den nagel där du brukar få besvär. Nageln tvingas då växa rakt.
Bomullsbiten kan sitta några dygn. Byt sedan till ren bomull.
Behandla i ungefär en månad.
Använd rymliga skor
Du kan minska risken för nageltrång på tårna genom att använda skor som är rymliga och strumpor som du kan röra på tårna i.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Behandling
Förebygg besvär
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.