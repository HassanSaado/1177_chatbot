Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Så växer och utvecklas barn
Kroppen
Så utvecklas kroppen under puberteten
Så utvecklas kroppen under puberteten
Någon gång mellan 8 och 14 år kommer de flesta i puberteten. Puberteten är den period då kroppen utvecklas från barn till vuxen. Den som har en tjejkropp brukar komma i puberteten tidigare än den som har en killkropp. Hur man upplever puberteten varierar mycket från person till person.
En del kan tycka att puberteten är en jobbig period. Det kan också vara en rolig och spännande tid, när det händer många nya saker. Många gillar att växa och få en mer vuxen kropp och vuxet utseende. En del kan längta efter att få mens eller skäggväxt medan andra tycker att det känns jobbigt.
Den här texten är framför allt skriven för vuxna som vill läsa mer om puberteten. Du som är ung kan läsa information skriven för unga påumo.se.
Varför använder vi orden tjejkropp och killkropp?
I texten används orden killkropp och tjejkropp för att så många som möjligt ska förstå. Men det är bara du som vet vilket kön du har och hur du vill identifiera dig. Du kan till exempel känna dig som en kille, men du har kroppsdelar som tjejer oftast har. Eller tvärtom. Du kanske känner dig som något annat än tjej eller kille, eller inte som något kön alls.
Du kan få hjälp om du upplever att kön och kropp inte stämmer överens.
Hur länge håller puberteten på?
Den som har en tjejkropp brukar komma i puberteten när de är mellan 8 och 13 år och den som har en killkropp mellan 11 och 14 år. Men det kan hända både tidigare och senare. Det är till stor del ärftligt vilken ålder man har när puberteten startar.
Hela puberteten brukar ta fyra till sex år och under den tiden sker utvecklingen i olika takt.
Vad händer i puberteten?
Puberteten sätts i gång av hormoner. Hormoner är ämnen som bildas i olika körtlar i kroppen. Hormonerna påverkar hur och när kroppen utvecklas från barn till vuxen.
Det finns också andra hormoner i kroppen som styr till exempel sömn, blodtryck och humör. Det är vanligt att humöret snabbt förändras. Man kan bli mer lättirriterad och bli arg snabbt.
Eftersom åldern för pubertet varierar så mycket kan det skilja mycket både i längd och kroppslig utveckling på ungdomar i samma ålder. Exakt vad det är som gör att puberteten startar vid en viss tidpunkt är ännu inte känt.
Kontakta envårdcentralom du har frågor eller funderingar om det som händer i puberteten. Du som är ung kan kontakta enungdomsmottagning.
Kroppen växer och förändras
Under puberteten växer kroppen extra snabbt. Kroppen växer inte bara på längden utan ändrar också form. Den som har en tjejkropp brukar få bredare höfter och den som har en killkropp får bredare överkropp.
De flesta har någonting som de inte är nöjda med under den här perioden. Med tiden blir många mer nöjda med sig själva.
När man gått igenom puberteten så har man nått sin slutliga längd.
Vanligtvis växer den som har en tjejkropp ungefär 6–8 centimeter efter den första mensen. Den som får mens tidigt växer oftast mer än den som får mens sent.
Det börjar växa hår på kroppen
I puberteten börjar det växahår på kroppen. Könshåret börjar växa, utanpå könet och ut mot ljumskarna.
Det börjar också växa hår under armarna och på andra ställen på kroppen, till exempel på armarna och benen. På killkroppen kan det växa hår på bröstet och ryggen.
På killkroppen växer det ofta ut skäggväxt. Den brukar starta på överläppen och sprider sig till kinderna och hakan. Hos en del kan hårväxten fortsätta att öka och bli kraftigare långt upp i vuxen ålder.
Under puberteten blir håret på huvudet fetare än tidigare.
Huden blir fetare
Huden blir fetare under puberteten. Det beror på att talgkörtlarna producerar mer fett än tidigare, ibland mer än vad som egentligen behövs. Det märks genom att huden blir glansig, särskilt runt näsan och i pannan, men också på kinderna och ryggen. Att huden blir fetare kan göra så att man fårfinnaroch pormaskar.
Det kommer mer svett
Man börjar ocksåsvettasmer under puberteten. Många börjar tvätta sig varje dag och använda deodorant.
Rösten förändras
Precis som resten av kroppen utvecklas rösten under puberteten. Struphuvudet växer och stämbanden blir längre vilket gör att rösten mörknar och blir djupare. Det kallas för målbrottet. Det sker hos både tjejer och killar.
Rösten förändras mer när en killkropp kommer i puberteten. Det kan göra att det blir svårt att kontrollera rösten. Den kan ibland låta lite skrovlig eller växla mellan ljusare och mörkare ett tag, innan den mörknar och djupnar.
Brösten börjar växa
Att brösten börjar växa är det första tecknet på att den som har en tjejkropp är i puberteten. När brösten växer kan de klia och ömma. Det är också vanligt att det gör ont när brösten stöter i något. Oftast börjar det ena bröstet växa före det andra. Det är vanligt att brösten fortsätter att växa i olika takt. Körteln i brösten utvecklas och känns som små hårda knölar bakom bröstvårtorna.
Bröstkörtlarna blir ofta större på killkroppar också. Det kan både synas och kännas som en liten knöl under ena eller båda bröstvårtorna. Bröstkörtlarna kan även kännas lite ömma, det är helt ofarligt. Efter ett tag brukar bröstkörteln bli liten igen. Det kan ta upp till två eller tre år.
På en del kilkroppar växer brösten mer än för andra och börjar likna kvinnobröst. Det beror oftast på att man har en övervikt men det kan också bero på en ökning av körtelvävnaden i bröstet, så kallad gynekomasti.
Underlivet förändras
Underlivet förändras under puberteten, både storleken och färgen. Talgkörtlarna börjar synas tydligare och det kan komma prickar och knottror som är naturliga och ofarliga. Svett och vätskor som börjar bildas gör att underlivet också luktar annorlunda än tidigare. Under förhuden och i vecken mellan blygdläpparna bildas smegma. Det är talg, ett fett som är kroppens eget smörjmedel och bildas av talgkörtlarna.
Hos den som har snopp växer snoppen. Hur mycket den växer är olika från person till person. Förhuden vidgas och blir större, pungen får en mörkare färg.  Även testiklarna, sädesblåsorna och de inre könskörtlarna, som kallas prostata växer.
Det börjar bildas spermier. Det kan komma sperma om man har utlösning. Samlag utan preventivmedel kan leda till graviditet.
Under puberteten är det vanligt att få utlösning på natten när man sover. För en del händer det bara någon enstaka gång medan andra får nattliga utlösningar under flera års tid.
Hos den som har snippa blir både de yttre och inre blygdläpparna kraftigare och mörkare. Ofta växer de inre blygdläpparna så att de syns utanför de yttre. Även klitoris växer. Livmodern och äggstockarna som sitter inne i kroppen blir större.
Den som har snippa börjar få flytningar. Flytningarna gör så att slemhinnorna i slidan hålls fuktiga. De håller också slidan ren och skyddar mot infektioner.
Mensen kommer igång
När en tjejkropp börjar fåmensinnebär det attägglossningenhar kommit igång. Det betyder att man är könsmogen, alltså att man kan bli gravid och få barn.
Första mensen brukar komma ungefär två år efter att brösten har börjat växa. Oftast börjar det med att det bara kommer lite blod i underkläderna eller på toalettpappret.
Det är vanligt att ha brunaktiga flytningar innan den första mensen har kommit. Det är kroppens sätt att visa att mensen är på väg.
I början är det vanligt att mensen är oregelbunden. Man kan till exempel få mens en gång och sedan kan det dröja flera månader innan nästa mens kommer. En del får ävenont i samband med mens.
Tidig eller sen pubertet
Sen pubertet kallas det om det inte kommit några pubertetstecken för den som har en tjejkropp och är 13 år och den som har en killkropp är 14 år.
Kontaktabvc, eller envårdcentralom ditt barn är tidig eller sen i puberteten. Du kan också ta kontakt med elevhälsan på barnets skola. Puberteten kan sättas igång med hjälp av mediciner om det behövs. Den kan också stoppas om den är för tidig.
Du som är ung och har frågor om puberteten kan kontakta enungdomsmottagningeller elevhälsan på din skola.
När kroppen inte stämmer överens med könsidentiteten
En del känner att kroppen inte stämmer medkönsidentiteten, Den känslan kan förstärkas under puberteten. Att känna att ens kropp inte stämmer med ens könsidentitet kallas förkönsdysforiDet finns hjälp att få för dig som känner så.
Läs mer
Så växer och utvecklas barn
Psykisk och social utveckling  hos tonåringar
UMO.se - Om puberteten
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför använder vi orden tjejkropp och killkropp?
Hur länge håller puberteten på?
Vad händer i puberteten?
Tidig eller sen pubertet
När kroppen inte stämmer överens med könsidentiteten
Mer på 1177
Vanliga besvär och sjukdomar hos barn
Alla barn blir sjuka ibland. Läs om vanliga besvär och sjukdomar, vad du kan göra själv och när du behöver söka vård.
Logga in på 1177.se för dig som är 13–17 år
Du behöver logga in själv med Bank-id eller Freja+ när du har fyllt tretton. Be gärna en vuxen om hjälp om du vill det, men det är du själv som ska logga in.
Att vara förälder
Läs och se filmer om hur det kan vara att bli förälder, om relationen med barnet och om att få syskon.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.