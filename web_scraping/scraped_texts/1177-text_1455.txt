Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Min tonåring struntar i sin diabetes, vad ska jag göra?
Min tonåring struntar i sin diabetes, vad ska jag göra?
Fråga
Jag har en dotter på 19 år som har haft diabetes sedan hon var tre år. Hon röker, dricker alkohol på helgerna och slarvar med mattider och insulin. Vad ska jag göra som förälder?
Svar
Det är vanligt att ungdomar meddiabetesunder en period i tonåren blir riktigt trötta påatt leva med sin sjukdom.Just i den perioden vill många känna sig som sina kompisar.  Det kan vara jobbigt att bli påmind om att man måste sköta sitt blodsocker och ta insulin flera gånger per dag. Då kan det kännas enklare att inte låtsas om sin diabetes.
Ungdomar som har haft diabetes i några år vet hur sjukdomen bör skötas. Ändå behöver man som förälder påminna om några viktiga saker:
Man ska aldrig vara ensam om man har druckit alkohol när man har diabetes. Det är också viktigt att alltid se till att äta något innan man går och lägger sig om man har druckit alkohol under kvällen. Det finns annars risk för att blodsockervärdet blir alltför lågt under natten. Man kan då få så kallad insulinkoma.
Det är riskabelt att strunta i insulinsprutorna. Då kan blodsockernivån stiga ganska snabbt och bli skadligt hög. Syror som kallas ketoner bildas då i blodet och man kan hamna i diabeteskoma.
Både insulinkoma och diabeteskoma är tillstånd som kräver akut sjukvård. Ring genast 112 vid misstanke om något av tillstånden. Om läkemedlet glukagon finns tillgängligt i form av nässprej eller spruta ska det om möjligt ges till en person med diabetes som har blivit medvetslös.
Vanligt att närstående först märker sänkt blodsockervärde
Vanliga symtom när blodsockervärdet börjar sjunka om man har diabetes är irritation eller förvirring. Men den som har diabetes förstår inte alltid själv vad som är på gång. Det är vanligt att familjen eller vännerna först märker att blodsockervärdet börjar bli för lågt.
Därför bör även de närmaste vännerna känna till att man har diabetes. Då kan de se till att man får sjukvårdshjälp om blodsockervärdena skulle bli skadligt höga eller låga. Att informera vännerna är kanske det viktigaste du kan göra för att minska risken för att din dotter far illa av att missköta sin sjukdom.
De flesta unga som slarvar med att sköta sin diabetes under en period brukar så småningom hitta tillbaka till mer hälsosamma levnadsvanor igen.
Här finns mer information om egenvård för unga med diabetes:https://www.karolinska.se/for-patienter/astrid-lindgrens-barnsjukhus/test/

Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.