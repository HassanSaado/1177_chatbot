Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Mat och dryck för barn
Barns törst och vätskebehov
Barns törst och vätskebehov
Barn dricker ibland mer och ibland mindre. Kroppen ställer in sig så att barnet dricker när det behövs, om barnet inte är sjuk. Ibland behövs mer vätska, till exempel vid magsjuka. Sök vård om barnet dricker väldigt mycket och ändå fortsätter att vara törstig.
Små barn behöver mycket mer vätska i förhållande till kroppsvikten än tonåringar och vuxna. De är känsligare för att förlora vätska.
Från tre till fyra års ålder kan ofta barn själva förstå och säga att de är törstiga. När de inte själva förstår och kan berätta behöver du se till att de får i sig vätska.
Tänk på att mat också innehåller mycket vätska. En del av barnets behov av vätska täcks varje dag genom maten hen äter.
Barnets behov av vätska
Barn behöver ersätta den vätska som försvinner med urin, avföring, utandning och svett.
Det är särskilt viktigt för små barn. Kroppen hos ett litet barn består av mycket mer vatten än en vuxen. Det förklarar varför framför allt barn yngre än ett år är så känsliga för att förlora vätska.
Så mycket vätska behöver barn
Nyfödda behöver äta minst sex gånger om dygnet för att få i sig tillräckligt med vätska. Byter du blöja ungefär sex gånger på ett dygn bör blöjan vara någorlunda tung varje gång du byter.
Så här mycket vätska behöver ett barn per dygn, genom mat och dryck:
Barn som ammar eller äter bröstmjölksersättning
Barn som ammar får vanligtvis i sig tillräckligt med vätska. För barn som är yngre än sex månader varierar det en del hur mycket vätska de får i sig. Men om barnet är frisk styr hen själv hur mycket hen behöver genom att vilja amma mer.
Barn som får bröstmjölksersättning ska ha den mängd som står på paketet.
Barn som ammar får vanligtvis i sig tillräckligt med vätska.
Vätska i mat
Barn får i sig vätska genom både dryck och mat.
Välling, yoghurt och liknande räknas som vätskor.
Mat som har fast konsistens innehåller vanligtvis mycket vatten. Till exempel består potatis av väldigt mycket vatten. Även korv, köttbullar, kyckling, lax, torsk, kokt ris och kokt pasta består av mycket vatten.
Vatten eller mjölk bästa drycken
För barn är vatten eller mjölk det bästa att dricka till måltiderna.
Barn som är yngre än ett år kan dricka bröstmjölk, bröstmjölksersättning eller vatten. Du kan börja ge mjölk i maten från när barnet är ett halvår. När barnet närmar sig ett år kan hen börja dricka mjölk och äta mjölkprodukter, som fil och yoghurt.
Vatten är bäst som dryck mellan måltiderna.
Söta drycker är inte bra då de inte innehåller bra näring och också ökar risken förhål i tänderna.
Läs mer om vad barn i olika åldrar ska dricka och äta, på1177.seoch påLivsmedelverkets webbplats.
Ibland behövs mer vätska
Barnet behöver mer vätska än vanligt vid de här tillfällena:
Det är mycket varmt ute.
Barnet svettas mycket.
Barnet rör sig mycket.
Barnet harfeber.Vid hög feber behöver barnet ännu mer vätska.
Barnet harmagsjuka.
Barnet hardiarré.
Det är viktigt att ersätta vätskan om barnet förlorar mycket vätska genom kräkningar och diarré. Då är det bra att gevätskeersättning, som finns att köpa på apotek. Du bör ge vätskeersättning i små portioner med täta mellanrum.
Får barnet för lite vätska finns risk förvätskebrist och uttorkning.
Om det är varmt ute
Varma sommardagar och i länder med varmare klimat är det bra att tänka lite extra på hur mycket väska barnet behöver. Vatten är den bästa drycken när barnet behöver mer vätska.
Det är svårare för barn att styra kroppstemperaturen. De svettas mindre och har därför svårare att kyla ned kroppen. De blir också varmare än vuxna när de rör sig. Därför är de mer känsliga för överhettning och att få sjukdomar som beror på värme, till exempelvärmeslag. Hett klimat kan också göra en pågående sjukdom värre.
Barnets kropp behöver vänja sig gradvis vid värme om temperaturen har stigit mycket. Det brukar ta ungefär en vecka. Yngre barn är mer känsliga.
Barn som är yngre än ett år blir lättare påverkade av värme. Barn som helammas täcker oftast det ökade behovet av vätska genom att vilja amma mer och behöver ingenting annat att dricka.
Barn som får bröstmjölksersättning kan få extra sådan. De kan också få vatten.
Barn under ett år bör inte vistas i direkt solljus utan skyddas från sol och stark värme. Läs mer omsolråd för barn.
När barn får i sig för lite vätska
Tecken på att barnet får i sig för lite vätska är bland annat att barnet kissar mindre, är slö och blir torr på läpparna och i munnen.
Små eller sjuka barn kan inte alltid känna törst eller få i sig tillräckligt med vätska på egen hand, och då behöver du hjälpa till.
Läs mer omvätskebrist och uttorkning, och vad du kan göra då.
När barn dricker för mycket
En del barn vill dricka väldigt ofta, även när de inte borde vara törstiga. Det kan till slut bli ett beteende som kan vara uttryck för oro och stress. Fråga om barnet verkligen är törstig.
Var uppmärksam på om barnet måste dricka mycket eller börjar kissa på sig. Att dricka så stora mängder att hen måste upp och kissa på nätterna eller börjar kissa i sängen igen efter att ha varit torr kan bero pådiabetes typ 1. Barnet brukar då även gå ner i vikt.
När och var ska jag söka vård?
Kontaktabarnavårdscentralenelleren vårdcentral om du har funderingar över om ett barn dricker för mycket eller för lite.
Kontaktaen vårdcentral elleren barnläkarmottagningom ett eller flera av dessa symtom stämmer:
Barnet är ofta törstig, även på natten.
Törsten stör barnets dagliga aktiviteter.
Barnet börjar kissa på sig efter att ha varit torr.
Du behöver inte söka vård någon annanstans om det är stängt. Vänta tills mottagningen öppnar.
Om det är bråttom
Kontakta genasten vårdcentralellerjouröppen mottagningom ett eller flera av dessa symtom stämmer:
Barnet kissar lite eller inget alls, och är slö.
Barnet är trött, går ner i vikt, har huvudvärk och är irriterad.
Om det är stängt på vårdcentralen eller jourmottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp med att bedöma symtom eller hjälp med var du kan söka vård.
Läs mer på 1177.se
Vätskebrist och uttorkning hos barn
Vätskeersättning
Feber hos barn
Magsjuka hos små barn
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Barnets behov av vätska
Ibland behövs mer vätska
När barn får i sig för lite vätska
När barn dricker för mycket
När och var ska jag söka vård?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.