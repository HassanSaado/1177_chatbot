Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Praktiska råd i vardagen
Tvätta håret på barn
Tvätta håret på barn
Du kan tvätta håret en gång i veckan eller vid behov på små barn upp till sex månader. Det är vanligt med kladd i håret när barnet börjar äta själv. Då  kan håret behöva tvättas med schampo.
För att undvika att få schampo i ögonen kan barnet använda cyklop eller hålla en handduk mot ögonen. Du kan göra hårtvätten till en rolig stund genom att barnet får leka med löddret.
Ljummet vatten räcker för barn upp till 6 månader
Du kan tvätta det lilla barnets hår med ljummet vatten 1-2 gånger i veckan eller vid behov. Det kan till exempel vara om barnet blivit svettig i hårbotten. Håret blir inte fett och smutsigt på de yngsta barnen.
Du kan använda ett milt, oparfymerat barnschampo om barnet har fått kladd i håret. Det kan vara till exempel mat eller kräks.
Ha alltid uppsikt över barnet när hen är i badet. Det gäller även större barn. Läs mer om atthur du undviker risk för drunkning.
Milt barnschampo när håret är kladdigt
Du kan behöva tvätta barnets håroftare när hen lärt sig sitta. Då brukar barnet använda händerna mer till att äta och leka.
Gör så här
Gör så här när du tvättar barnets hår:
Löddra in barnets hår med milt barnschampo.
Massera hårbotten lätt och låt schampot sitta kvar några sekunder.
Skölj sedan försiktigt flera gånger med ljummet vatten ur en kanna. Du kan också använda duschslangen för att få bort allt schampo.
Det är viktigt att skölja noggrant eftersom schampo kan irritera barnets känsliga hud. Försök att undvika att barnet får vatten eller schampo i ögonen så gott det går.
Det går också bra att tvätta barnets hår med en mild, oparfymerad flytande barntvål.
Ibland kan balsam behövas
På trassliga hår kan man använda balsam för att undvika att det blir tovigt. Det brukar räcka att ta balsam på hårtopparna. Skölj håret noggrant.
Tips för att slippa schampo i ögonen
En del barn tycker att det är obehagligt att få vatten eller schampo i ögonen och vill därför inte tvätta håret. Det finns flera saker du kan göra för att undvika detta:
Be barnet böja huvudet bakåt och titta upp i taket när ni ska skölja av schampot.
Låt barnet använda ett cyklop eller simglasögon.
Låt barnet hålla en handduk för ögonen när ni sköljer av schampot.
Använd en duschhätta eller duschskärm runt barnets panna som skydd mot stänk. Skärmar finns att köpa i barnbutiker.
Låt barnet själv duscha av schampot från håret när hen blir lite större och kan hantera duschslangen.
Tvätten kan bli en rolig stund för barnet
Låt barnet leka med sitt löddrande hår och göra roliga frisyrer. På så sätt kan hårtvätten bli en rolig stund för barnet. Du kan också låta barnet bada efter hårtvätten. Genom att skilja på bad och hårtvätt kan barn som inte gillar att tvätta håret ändå fortsätta att gilla att bada.
Barns hår kan vara olika
En del barn föds med lite hår på huvudet medan andra har mycket.
En del nyfödda har fortfarande kvar det tunna, mjuka hår som täcker kroppen när de finns i livmodern. Det kallas lanugohår och brukar falla av några dagar efter förlossningen.
Efter några veckor ersätts det första håret på huvudet med nytt hår. Ibland har det nya håret en annan färg. Någon gång efter två års ålder byts det tunnare håret ut mot de lite grövre hårstråna.
Barnet kan ha torrt hår eller fett hår. Det avgörs av talgkörtlarna som finns nära till hårsäcken.Läs mer om håret.
Mer om att bada ett barn
Säkerhet för barn - bada i badkar eller i badbalja
Vattensäkerhet för barn och vuxna
Mer på 1177.se
Så fungerar håret
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Ljummet vatten räcker för barn upp till 6 månader
Milt barnschampo när håret är kladdigt
Tips för att slippa schampo i ögonen
Tvätten kan bli en rolig stund för barnet
Barns hår kan vara olika
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.