Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Njurar och urinvägar
Att leva med en transplanterad njure
Att leva med en transplanterad njure
Du kan ofta leva som vanligt efter en njurtransplantation. Men du behöver ta olika läkemedel och regelbundet komma till sjukhuset på kontroller. Det är för att läkaren vill se att njuren fungerar som den ska.
Den här texten handlar om hur det är att leva med en donerad njure, vilken behandling du kan behöva få vid komplikationer och hur du kan planera om du vill bli gravid.
Läs om hur en njurtransplantation går till.
En stor omställning i livet
En transplantation innebär en stor omställning i livet. Det är vanligt att ha funderingar om liv och död. Du kan känna tacksamhet, men ibland också skuldkänslor gentemot den som har donerat njuren. Du kan också känna dig pressad av alla nya förväntningar och krav, både från dig själv och från omgivningen.
Du får stöd att tala om dina tankar
Du kan du blitillfälligt nedstämdäven om transplantationen har gått bra. Då kan du få stöd från till exempel en kurator.
Vanligt att känna sig trött
En transplantation gör i de flesta fall att du mår mycket bättre. Men behandlingen med läkemedel kan göra att du får mindre ork och koncentrationsförmåga. Det blir oftast bättre när doserna sänks. Då brukar de flesta känna sig piggare. Men det är inte ovanligt att du känner dig kraftlös under en längre tid. Det kan påverka till exempel i vilken mån du klarar att arbeta eller studera.
Ibland kan läkemedlen göra dig nedstämd
Ibland kan läkemedlen påverka ditt humör. Det gäller de immunhämmande läkemedlen som du får efter en transplantation. Du kan få träffa en kurator, psykolog eller psykiatriker för samtal och stöd, om du blir nedstämd av behandlingen.
Du mår ofta mår bättre och kan leva som vanligt
En transplantation innebär oftast att du mår mycket bättre än tidigare, även om du får fortsätta ta läkemedel och gå på regelbundna läkarkontroller. Du kan i högre grad planera för till exempel studier, yrkesliv, resor och socialt liv i övrigt.
Behandling vid komplikationer
Det kan ibland bli komplikationer efter en transplantation. Det kan till exempel hända att kroppen försöker stöta bort den nya njuren, eller att du får olika infektioner. Därför får du komma på efterkontroller på en särskild mottagning för njurtransplantationer.
Sök vård om du får feber eller infektion
Det är viktigt att du får behandling så snart som möjligt om du får en infektion. Därför ska du genast kontakta din transplantationsmottagning där du går på kontroller om du fårfebereller andra symtom som kan vara tecken på eninfektion.
Ring genast 112 om du mår mycket dåligt.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Ny operation behövs ibland
Ibland kan du behöva opereras igen. Det brukar ske under den första tiden efter transplantationen, om det behövs. Det är mer ovanligt att behöva en ny operation när du har haft den nya njuren en längre tid.
Ibland försöker kroppen stöta bort njuren
Kroppen kan ibland försöka stöta bort den nya njuren. Det sker då oftast under de första tre till sex månaderna efter transplantationen. Det kan hända en eller flera gånger. Det går ofta att behandla genom att du får högre dos av de läkemedel som ska förhindra avstötningen. En avstötning går oftast att stoppa om du får behandling i tid.
Det första tecknet på att kroppen försöker stöta bort njuren är att ämnetkreatininökar i blodet. Därför får dulämna blodproverofta. Det gäller särskilt under den första tiden efter transplantationen. Det är inte alltid som du får några symtom på avstötning. Ibland kan det bara märkas på blodprovet.
Du kan också få olika besvär när kroppen försöker stöta bort den nya njuren. Det kan till exempel vara något av följande symtom:
Du har ont i sidan eller ryggen där njuren finns.
Du känner dig sjuk eller fårfeber.
Du går upp i vikt på kort tid.
Du kissar mindre.
Kroppen blir svullen.
Ett vävnadsprov kan ge svar
För att läkaren ska vara säker på att kroppen har börjat stöta bort den nya njuren tar hen ettvävnadsprov från njuren. Ett sådant vävnadsprov kallas biopsi och görs på röntgenavdelningen. Innan biopsin kommer du till transplantationsmottagningen för förberedelse och för att få smärtstillande läkemedel och lugnande och avslappnande läkemedel.
Du kan få mer immundämpande läkemedel
Provsvaret från biopsin kommer inom ett dygn. Du får ännu mer av ett kraftigt immundämpande läkemedel om provet visar att kroppen försöker stöta bort njuren. Läkemedlet stoppar oftast kroppens försök att stöta bort den nya njuren.
Provsvaret från biopsin kan också visa andra orsaker till att njurvärdet har ökat. Då kan du få en annan behandling.
Den nya njuren kan fungera sämre efter ett tag
Ibland kan den nya njuren börja fungera sämre efter ett tag, trots att du tar immundämpande läkemedel. Vissa njursjukdomar kan komma tillbaka i den nya njuren
Du kan också få det som kallas för en kronisk avstötning. Det innebär att det långsamt bildas ärr i njurens vävnad. Dessa ärr leder med tiden till att njuren fungerar sämre. Det syns oftast inte i blodproverna till en början. Men efter ett tag kan läkaren se att halten avkreatinini blodet sakta ökar.
Det är mycket ovanligt att den transplanterade njuren slutar fungera helt under det första året. Det är vanligare att en transplanterad njure som sakta förlorar sin funktion ändå fungerar bra under flera år.
Du kan ibland få kronisk avstötning redan under första året efter transplantationen. Men det är vanligare hos njurar som har fungerat bra i flera år. Det är oklart varför det blir så och det finns idag ingen bra behandling.
Ibland kan försämringen bromsas genom att du får pröva kombinationer av nya läkemedel. Men om det inte hjälper kommer njuren så småningom sluta att fungera.
Dialys om den nya njuren slutar fungera
Ibland händer det att njuren ändå slutar att fungera efter en tid. Då behöver du börja meddialysbehandling. Ibland opereras den transplanterade njuren bort.
Det är möjligt att bli transplanterad flera gånger. Läs mer under rubrikenIbland kan du behöva en ny transplantation.
Behandling vid högt blodtryck
Det är vanligt att hahögt blodtryckom du har en njursjukdom. Då får du behandling medläkemedel som sänker blodtrycket.
Det är vanligt att blodtrycket är för högt också efter en transplantation. Blodtrycket påverkas av hur den nya njuren fungerar. Blodtrycket är oftast högre om den nya njuren inte fungerar så bra. Några av de immundämpande läkemedlen kan också höja blodtrycket.
Blodtrycket förbättras ofta efter första halvåret, när den nya njuren fungerar bra och du kan minska på den immundämpande medicinen.
Behandling vid diabetes
Njursjukdomar gör att du oftare kan få sjukdomar i hjärtat och i blodkärlen. Risken att fåkärlsjukdomarär högre om du också hardiabetes. Du behöver kontrollera dittblodsockerofta efter en transplantation för att få rätt dos av insulin.
De nödvändiga immundämpande läkemedlen ökar risken att för att du ska fådiabetesefter transplantationen. Ofta kan kroppen tillverka det extra insulin som behövs, men ibland räcker det inte. Då behöver du få behandling. Ibland försvinner sjukdomen av sig själv och då behövs ingen behandling.
Du får behandling med insulin eller tabletter om du behöver det. Det viktigt att du ska ha en diabetessköterska till hjälp om du får diabetes. Oftast är det bäst att detta sker via din vårdcentral. Du får oftast läkemedel mot diabetes via din läkare på vårdcentralen. Ibland kan din njurläkare sköta det.
Du får sänkt dos av de immundämpande läkemedlen efter en tid. Ibland kan du då också ta mindre doser av diabetesläkemedel. Ibland kan du sluta ta dem helt.
Du kan ofta påverka ditt blodsocker själv, om det är för högt. Det kan till exempel vara att gå ner i vikt om du harövervikt. Du kan ocksåvara mer fysiskt aktiv. Ibland kan du fåfysisk aktivitet på recept.
Du som redan har diabetes kan behöva ändra din insulindos
Du som har diabetes före transplantationen måste oftast ändra din insulindosering när den nya njuren börjar fungera. Det beror på att insulinets omsättning i kroppen förändras när njurens funktion i kroppen är bättre. Det beror också på att du oftast får bättre aptit för att du mår bättre och för att du tar kortison. Samtidigt blir du ofta mer rörlig och börjar träna mer än före operationen. Allt detta gör att blodsockret kan bli svårare att reglera den första tiden.
Ökad risk för tumörer
När du tar immunhämmande behandling ökar risken förtumörer. Framför allt gäller detta hudtumörer.
Alla som transplanteras undersöks därför av hudläkare enligt ett särskilt program som varje region har. Det är också viktigt att du rapporterar om du får nya symtom till din behandlande läkare.
Ibland kan du behöva en ny transplantation
Det går inte att säga hur länge en njure fungerar efter en transplantation. För många kan njuren fungera i många år. För en del fungerar njuren bara under en kort tid. Det är svårt att veta hur det kommer att gå för just dig. Det beror på olika saker, till exempel det här:
Den njursjukdom du har före transplantationen.
Det blir komplikationer efter transplantationen.
Njursjukdomen kommer tillbaka i den nya njuren.
Ny transplantation
Det finns oftast möjlighet att få en ny njure transplanterad, om den transplanterade njuren slutar att fungera. En del får njurtransplantation flera gånger under sitt liv.
Din behandlande läkare tar beslut om detta i samråd med en kirurg som är specialist på njurtransplantationer.
Du som vill bli gravid
Du som har slutat att ha mens under en dialysbehandling får ofta tillbaka den efter en njurtransplantation. Det ökar möjligheterna att bli gravid.
Vänta med att bli gravid första året
För att kroppen ska läka bör du undvika att bli gravid under det första året efter njurtransplantationen. Därefter är det bra om du pratar med din transplantationsläkare eller njurläkare och med en gynekolog om du planerar att bli gravid. På så sätt kan du få rätt hjälp under graviditeten.
Spermiekvaliteten kan bli bättre
Du som ärmanoch får behandling med dialys har ofta sämre spermiekvalitet. Men det kan bli bättre efter transplantation. Du som har fått en transplantation och planerar att skaffa barn bör samråda med din behandlande läkare. Du kan ibland behöva göra ändringar i din immunhämmande behandling.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska förstå informationen
För att du ska kunna vara delaktig i din vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling. Barn ska också vara delaktiga i sin vård. Ju äldre barnet är desto viktigare är det.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Om du behöver hjälpmedel ska du få information om vad som finns och hur du får det.
Mer på 1177.se
Njurtransplantation
Njursvikt
Före och under operation
Högt blodtryck
Diabetes
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
En stor omställning i livet
Behandling vid komplikationer
Ibland kan du behöva en ny transplantation
Du som vill bli gravid
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.