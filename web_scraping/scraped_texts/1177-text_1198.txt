Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Öron och balans
Ménières sjukdom
Ménières sjukdom
Ménières sjukdom är en sjukdom i innerörat som ger återkommande anfall av yrsel. Det är vanligt att dessutom få en varierande hörselnedsättning, tinnitus och tryckkänsla i ena örat. Behandlingen går bland annat ut på att motverka stress men det finns även läkemedel som kan hjälpa.
Symtom
Dessa symtom är vanliga vid Ménières sjukdom:
Du får kraftigyrselutan att ha gjort något särskilt.
Yrseln varar mellan tjugo minuter och upp till sex timmar.
Yrseln förvärras när du rör på huvudet.
Du mår illa och kräks.
Du fårnedsatt hörselpå ena örat samtidigt med yrseln.
Du får lock för ena örat.
Du fårtinnitusi ena örat.
Mellan anfallen mår du som vanligt men du kan få nedsatt hörsel. Du kan också ha tinnitus och lock för ena örat.
Det mest typiska symtomet vid Ménières sjukdom är att symtomen från öronen varierar. Ibland hör du sämre och har mycket tinnitus, ibland är hörseln bra och du har ingen tinnitus.
De flesta som har sjukdomen har en ganska lindrig form med enstaka yrselanfall.
Oftast börjar besvären i 40-årsåldern, ibland senare. Det är mycket ovanligt att barn får Ménières sjukdom.
Du kan få förkänningar före anfallet
Många kan känna av att ett anfall är på väg att komma. Det kan kännas under någon timme upp till några dygn innan. Då kan du få symtom som ljudförvrängning, tinnitus och tryck i ena örat.
Varierar hur ofta anfallen kommer
Det varierar mycket hur ofta anfallen kommer. Du kan få upprepade, täta anfall, men ibland kan det gå flera år utan att du känner några symtom.
Det är vanligt att få nedsatt hörsel och tinnitus på ena örat om du har haft sjukdomen en längre tid.
Det kan ibland vara svårt att skilja Ménières sjukdom frånmigrän. Särskilt om du har migränattacker med endast yrsel, illamående och kräkningar, utan huvudvärk.
Vad kan jag göra själv?
Det är bra att undvika skadligstress, att minska saltet i maten och att vara fysiskt aktiv. Det är också bra att få tillräckligt medsömnoch vila.
När och var ska jag söka vård?
Kontakta envårdcentral om du tror att du har Ménières sjukdom. Många mottagningar kan du kontakta genom attlogga in.
Du kan alltid ringa och fåsjukvårdsrådgivningpå telefonnummer 1177. Då kan du få hjälp att bedöma symtom eller hjälp med var du kan söka vård.
Undersökningar och utredningar
Den viktigaste undersökningen är enhörselundersökning. Den bör göras när du upplever att hörseln är sämre. Om hörselsymtomen mednedsatt hörsel, lock ochtinnitushar försvunnit får du ibland komma tillbaka och göra testet när du känner att örat är sämre igen.
Läkaren gör också undersökningar för att utesluta att yrseln beror på något annat. Ibland görs enmagnetkameraundersökning. Ofta får du enremisstill en öron-näsa-halsläkare för fortsatt utredning.
Det finns inget blodprov eller någon annan undersökning som kan visa att du har Ménières sjukdom. Diagnosen ställs när läkaren hittar den varierande hörselnedsättningen som är typisk för Ménières sjukdom och när du har de återkommande anfallen.
Behandling
Det finns idag ingen behandling som kan hjälpa mot hörselnedsättning och tinnitus. Men det finns behandling som lindrar, till exempel att användahörapparatochKBT.
Vid yrselanfall kan du ta läkemedel som minskar yrsel och illamående. Du kan ta dessa om du har förkänningar att ett anfall är på väg. Det kan räcka om du bara har några anfall om året.
Du som har stora besvär med täta attacker kan få behandling så att attackerna försvinner. Du kan till exempel få ett litetrör genom trumhinnaneller vätskedrivande läkemedel. Det gäller för läkaren och dig att tillsammans komma fram till vilken behandling som passar just dig bäst.
Under perioder med täta anfall kan du ta läkemedel mot yrsel två till tre gånger per dygn under två till fyra veckor. Det kan lindra och hjälpa till att avbryta perioden med symtom.
Vad händer i kroppen?
Det är inte klart vad Ménières sjukdom beror på. Sjukdomen anses bero på att trycket i innerörats vätskefyllda gångar inte fungerar som det ska.
Risken att få sjukdomen ökar om du har en nära släkting som har Ménières sjukdom eller om du har eller har haftmigrän.
Läs mer om hurörat, hörseln och balanssinnetfungerar.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Mer på andra webbplatser
Hörselskadades Riksförbund, HRF
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Undersökningar och utredningar
Behandling
Vad händer i kroppen?
Påverka och delta i din vård
Mer på 1177
Öron och balans
Här kan du läsa mer om sjukdomar och besvär som ont i örat och öroninflammation men också om besvär som påverkar balansen och som gör dig yr.
Hörsel
Det är vanligt att ha besvär med hörseln eller nedsatt hörsel. Här kan du läsa mer om olika typer av hörselnedsättningar och tinnitus.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.