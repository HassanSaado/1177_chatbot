Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
P-plåster
P-plåster
P-plåstret innehåller två olika könshormon, östrogen och gestagen och ger ett mycket säkert skydd mot graviditet.
P-plåstret gör så att du inte får någon ägglossning. Det påverkar också sekretet i livmoderhalsen så att det blir segt och tjockt, vilket gör det svårt för spermier att tränga in i livmodern.
Ett p-plåster påverkar även slemhinnan inne i livmodern så att den blir tunn och inte kan ta emot ett befruktat ägg.
Så använder du p-plåster
Själva plåstret är tunt, beigefärgat och cirka fem gånger fem centimeter stort. Du sätter själv plåstret någonstans på huden.
När plåstret sitter på plats avger det hela tiden hormoner som går via huden direkt ut i kroppen. Det gör att kroppen får ett jämnt upptag av hormoner.
Byte av plåster
Plåstret ska sitta kvar i en vecka, sen byter du plåster. När du har haft p-plåster i tre veckor ska du vara utan p-plåster i fyra till sju dagar. Under den tiden får du en mensliknande blödning. Du är skyddad mot graviditet även de dagar du inte har något p-plåster.
Du kan sätta på ett nytt p-plåster när det gått 4 dagar sedan du tog av det förra plåstret. Du måste sätta på ett nytt p-plåster innan det har gått 7 dagar. Du kan själv välja när du vill sätta på plåstret under de dagarna. Du kan sätta på ett nytt p-plåster även om du fortfarande blöder.
Om du glömt att sätta på ett nytt p-plåster
Du måste skydda dig på något annat sätt under den följande veckan om du missat att sätta på ett nytt p-plåster och inte vill bli gravid.
Om ditt plåster har lossnat från huden
Om ditt plåster lossnat från huden ska du sätta på ett nytt plåster så fort som möjligt. Har det gått mer än 24 timmar ska du använda kondom i sju dagar om du har slidsamlag.
Så gör du om du vill skjuta på blödningar
Du kan fortsätta att sätta på nya p-plåster efter tre veckor om du vill slippa ha en blödning varje månad. Det kallas långcykelanvändning.
Om du får en blödning ändå, ska du ta av plåstret och vara utan det i fyra till sju dagar, på samma sätt som när du byter p-plåster. Du kan därefter fortsätta att skjuta på blödningarna om du vill.
Att använda p-plåster så här är inte farligt och gör att du slipper ha blödningar så ofta.
Vid långcykelanvändning av p-plåster kan du få mellanblödningar.
Så här slutar du med p-plåster
Använd klart det p-plåster som du har på och sätt inte på något nytt.
Du kan ta av plåstret närsomhelst, men då kan du få lite oregelbundna blödningar. Det är viktigt att du direkt börjar använda något annat skydd mot graviditet om du inte vill bli gravid.
Det är olika hur snabbt mensen kommer i gång efter att du har slutat med p-plåster. En del får regelbunden mens direkt. För andra kan det ta flera månader. Det vanligaste är att mensen kommer tillbaka efter en till två månader.
När passar p-plåster?
P-plåster passar bra om du vill slippa tänka på att ta en tablett varje dag. P-plåster gör ofta att mensen minskar, blir mer regelbunden och du kan få mindre mensvärk. Vid långcykelanvändning kan du också slippa blöda helt.
Fördelar med p-plåster:
Risken fåPMSminskar.
P-plåster minskar risken förcanceri äggstockarna, livmodern och tjocktarmen.
Skyddet från p-plåster påverkas inte om du kräks eller får diarré.
Hur får jag P-plåster?
Du kan kontakta enbarnmorskemottagning, engynekologeller en mottagning för sexuell hälsa för att få hjälp. Du kan också kontakta enungdomsmottagning. Dit kan du oftast gå ända tills du fyller 26 år men det kan variera beroende på var du bor.
Vid besöket kommer du bland annat att få svara på frågor om din hälsa, din mens och om det finns någon i din familj som har haft enblodproppellerhjärtinfarkt. Den du träffar kommer att mäta ditt blodtryck. Ibland får du även väga dig och mäta dig.
Vad kostar p-plåster?
Kostnaden kan skilja sig beroende på var du bor.
De flesta preventivmedel är gratis för dig som är under 21. Det gäller i hela landet. I en del regioner är det billigare med preventivmedel ända tills du fyller 26 år. Kolla vad som gäller där du bor.
Biverkningar
För alla preventivmedel som innehåller hormoner kan kroppen behöva lite tid att vänja sig. Det gör att du i början kan få besvär som senare försvinner.
Du kan till exempel få spända bröst, småblödningar och må lite illa. En del får ont i huvudet, akne, minskad sexlust eller känner sig nedstämda. Oftast går detta över.
Pröva ett annat skydd om besvären inte har gått över inom tre månader. Det är viktigt att du trivs och mår bra med det skydd du använder.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.
Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så använder du p-plåster
Så här slutar du med p-plåster
När passar p-plåster?
Hur får jag P-plåster?
Biverkningar
Du ska förstå informationen
Fråga om läkemedel
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.