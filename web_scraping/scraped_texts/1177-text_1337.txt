Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot könssjukdomar
Slicklapp
Slicklapp
En slicklapp är är gjord av latex eller plast och kan användas som extra skydd vid slicksex.  Slicklappar finns i olika färger och smaker.
Du kan använda slicklappar som är gjorda av plast om du är allergisk mot latex.
Varför ska jag använda en slicklapp
Risken att överföra könssjukdomar vid slicksex är väldigt låg. Du kan använda slicklapp om du vill känna dig extra säker på att inga könssjukdomar överförs vid slicksex.
Slicklappar kan se olika ut och smaka olika
Slicklappar finns i olika färger och smaker.
Det finns även en slicklapp som ser ut som ett munskydd. Den har gummiband som du sätter bakom öronen och ett extra utrymme för tungan. Fördelen med den är att du har händerna fria och att du slipper flytta slicklappen om du vill slicka ett större område.
Hur använder jag en slicklapp?
När du ska använda en slicklapp lägger du den över området som du ska slicka. För att den ska fästa bättre kan du använda glidmedel. Ofta behöver du hålla i slicklappen för att den ska sitta kvar.
För att slicklappen ska fungera som skydd måste den täcka hela det området som du slickar på. Om du vill slicka på ett större område än vad slicklappen täcker så flyttar du på slicklappen så att du alltid har den mellan munnen och där du slickar.
En slicklapp ska bara användas en gång och sedan kastas. Byt slicklapp om du slickar någon och sen själv blir slickad. Det är också viktigt att se till att samma sida på slicklappen hela tiden är mot området som du slickar på, så att du inte råkar vända på slicklappen under tiden som du har sex.
Använd inte hudkräm eller olja
Undvik fettbaserade medel som olja eller hudkräm tillsammans med slicklappar som är gjorda av latex. Fettet kan nämligen luckra upp skyddet och gör att det lättare går sönder. Att använda glidmedel som är vattenbaserade eller silikonbaserade tillsammans med skydd av latex funkar däremot mycket bra.
Det finns olika typer av glidmedel: vattenbaserade, silikonbaserade eller glidmedel som är en blandning av båda medlen. Dessa medel går bra att använda tillsammans med alla typer av skydd.
Hur förvarar jag slicklappar?
Slicklappar ska förvaras i rumstemperatur och på en plats där det inte skaver mot något eller blir utsatta för tryck.
Var kan jag få tag på slicklappar?
Slicklappar går att köpa i butiker som säljer erotiska produkter på nätet.
Hur säkert är slicklapp?
Att ha munsex och slicka någons slida eller ändtarmsöppning är i sig en ganska säker typ av sex. Risken att få eller överföra könssjukdomar är liten, även utan skydd. Men en del vill använda slicklapp för att känna sig extra säkra.
För att slicklappen ska fungera som skydd får inte kroppsvätskor som lubrikation, mensblod eller saliv från en person komma i kontakt med en annans persons slemhinnor.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför ska jag använda en slicklapp
Slicklappar kan se olika ut och smaka olika
Hur använder jag en slicklapp?
Var kan jag få tag på slicklappar?
Hur säkert är slicklapp?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.