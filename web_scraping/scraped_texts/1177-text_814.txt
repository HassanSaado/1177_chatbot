Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Mens, blödningar och flytningar
Riklig mens
Riklig mens
Det är olika hur mycket man blöder när man har mens. En del har riklig mens och blöder mycket. I så fall finns det bra hjälp att få.
Att blöda så mycket att vanliga mensskydd inte räcker till är vanligt och beror oftast inte på någon sjukdom om mensen fortfarande är regelbunden.
Symtom
Tecken på att du blöder för mycket kan vara ett eller flera av följande:
Du blöder i mer än 7 dagar.
Det kommer klumpar i din blödning.
Du blöder igenom dina skydd.
Du måste använda dubbla skydd.
Du kan känna dig trött och orkeslös om du har mycket riklig mens och inte får i dig tillräckligt med järn när du äter.
Vad kan jag göra själv?
Det finns receptfria läkemedel mot riklig mens som du kan köpa på ett apotek.
När och var ska jag söka vård för riklig mens?
Kontakta envårdcentral, barnmorskemottagning eller gynekologisk mottagning om du har symtom som kan vara tecken på att du blöder för mycket.
Du som går i grundskolan eller på gymnasiet kan kontakta elevhälsan eller enungdomsmottagning. Du kan gå till en ungdomsmottagning tills du är mellan 20 och 25 år, det är olika på olika mottagningar.
Ring telefonnummer 1177 om du behöversjukvårdsrådgivning. Då får du hjälp att bedöma dina symtom eller hjälp med var du kan söka vård.
Behandling
Utöver receptfri behandling är den vanligaste och mest effektiva behandlingen mot rikliga menstruationer behandling med hormoner, somp-piller, gulkroppshormon ellerhormonspiral.  Du kan också behöva få tillskott av järn om du har fåttblodbristav de rikliga blödningarna.
Behandling med operation
Det finns en operation som kan göra så att du blöder mindre. Läkaren behandlar livmoderns slemhinna med värme. Efter operationen kan det bli svårt för ägg att fastna i slemhinnan. Därför rekommenderas operationen bara om du inte vill bli gravid i framtiden.
Du kan behöva operera bort hela eller delar av livmodern om ingen av ovanstående behandlingar fungerar. Operationen innebär att du inte längre kan bli gravid.
Komplikationer och följdsjukdomar
Du kan fålågt blodvärdeom du har mycket riklig mens och inte får i dig tillräckligt med järn när du äter. Det kan göra att du känner dig trött och orkeslös.
Tänk på att äta enbra sammansatt kostså att du får i dig tillräckligt mycket järn. Du kan behöva ta järntabletter.
Vad händer i kroppen?
En orsak till riklig mens kan varamyom, som är en muskelknuta i livmodern. Det är vanligast för de som är äldre än fyrtio år.
En annan orsak kan varaendometriossom innebär att det finns livmoderslemhinna på andra ställen än inuti livmodern.
Det kan vara ett tecken påblödarsjukaom man alltid har haft riklig mens, men det är ovanligt.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Läs mer på UMO.se
Läs mer om mens på UMO.se
Vanliga frågor om mens - UMO.se
Läs om snippan på UMO.se
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård för riklig mens?
Behandling
Komplikationer och följdsjukdomar
Vad händer i kroppen?
Informationen ska gå att förstå
Läs mer på 1177.se
Könssjukdomar och sexuellt överförbara infektioner
Har du haft oskyddat sex? Då bör du testa dig för könssjukdomar.
Så fungerar det kvinnliga könsorganet
Könsorganen består av flera delar och har flera olika funktioner. Några delar sitter utanpå kroppen och du kan se dem eller känna på dem. En del sitter inuti kroppen. Könsorganen gör det också möjligt att ha sex och att fortplanta sig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.