Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Lärande, förståelse och minne
Vad innebär transitorisk global amnesi?
Vad innebär transitorisk global amnesi?
Fråga
Vad är TGA och vad händer i hjärnan vid TGA?
Svar
TGA är en förkortning av transitorisk global amnesi. Det innebär att du plötsligt får besvär med minnet. Under en period kan du inte minnas saker som har hänt tidigare och inte heller vad som händer runt omkring dig från minut till minut. Minnesförlusten varar från någon halvtimme upp till ett dygn.
Ett vanligt symtom vid TGA är förvirring. Du kan upprepa samma frågor om och om igen. Det kan vara frågor som ”Var är jag?" och "Vad är det som händer?". Du kan fortfarande känna igen kända platser och personer, men minns inte det som hände nyligen.
Inom ett dygn försvinner sedan besvären och minnet blir som det brukar vara. Efteråt minns man oftast ingenting från den tiden då man hade TGA.
De flesta som får TGA får det bara en gång. Det är därför inte troligt att du någonsin får tillbaka symtomen. Det är inte något speciellt du behöver tänka på för att förebygga det.
Utredningar
Du ska söka vård om du har en TGA. Du som kommer in till vården under en pågående TGA kan till exempel bli undersökt med datortomografi. Det görs för att läkaren ska kunna se om du har en blödning eller en annan skada i hjärnan.
Du behöver vanligtvis ingen utredning om ditt minne har återkommit och du inte har några andra besvär. Däremot behöver du genomgå en utredning om symtomen skulle återkomma.
Inte helt klart vad TGA beror på
Orsaken till TGA är inte helt känd. Minnesstörningarna kan bero på att blodcirkulationen tillfälligt fungerar sämre i vissa delar av hjärnan. De delarna styr bland annat minnet för vad du gör och varför.
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.