Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärna och nerver
Lärande, förståelse och minne
Besvär med minnet
Besvär med minnet
Att tillfälligt få sämre minne kan till exempel bero på att du har sovit dåligt, haft mycket att göra eller är stressad. Besvären kan gå över om du tar det lugnt och sover ordentligt. Men om du vid flera tillfällen har haft svårare att komma ihåg saker än tidigare ska du söka vård.
Minnesstörningar kan också kallas för lindrig kognitiv sjukdom.
Symtom
Du kan till exempel glömma att göra uppgifter, glömma tid och plats för ett möte eller glömma vad någon har berättat för dig.
Vad kan jag göra själv?
Börja med att försöka ta det lugnt och ha så bra vanor som möjligt, om du tycker att ditt minne eller din tankeförmåga inte är som vanligt.
Det här är ofta viktigt för att minnet ska fungera så bra som möjligt:
Sov ordentligt. Sömn behövs för att din kropp och din hjärna ska få återhämta sig och kunna bearbeta intryck.
Försök att minska påstressi ditt liv. Stress kan påverka korttidsminnet.
Undvik alkohol. Alkohol är en välkändorsak till minnesproblem.Det finns hjälp att få om du vill dricka mindre.
När och var ska jag söka vård?
Kontakta envårdcentralom du upplever att du eller en närstående har besvär med minnet och det inte blir bättre efter vila och återhämtning.
Många vårdcentraler kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Du får genomgå en undersökning för att hitta orsaken till att du har besvär med minnet.
Du blir undersökt på en vårdcentral eller en öppen mottagning, om det inte finns särskilda skäl för att du måste läggas in på sjukhus. Det kan till exempel vara att du har andra sjukdomar som behöver sjukhusvård.
Du kan få genomgå en demensutredning
En viktig del i undersökningen är det du berättar om hur du mår, vad som har hänt och vilka minnesproblem du har. Läkaren behöver få veta vilka besvären är och hur de har utvecklats. Det ger information och vägledning om vad som kan vara orsaken till minnesstörningarna.
Oftast görs en demensutredning av en läkare. Utredningen kan också kallas minnesutredning. Den kan göras i samarbete med en specialist på ålderssjukdomar, neurologiska eller psykiska sjukdomar. Hur omfattande utredningen är beror på dina besvär och hur du mår.
Här kan du läsa mer om en hur endemensutredninggår till.
Behandling
Vad som händer sedan beror på vad undersökningarna visar är orsaken till dina besvär.
Det finns inga läkemedel som hjälper enbart mot minnesproblem. Det finns möjlighet att lindra besvären med läkemedel om orsaken är en tidigt utvecklad demens i form avAlzheimers sjukdom.
Varför blir minnet sämre?
Förmågan att minnas styrs från flera olika delar avhjärnan. Minnet och förmågan till koncentration påverkas av till exempel stress, sjukdomar och läkemedel.
Svårigheter att minnas kan till exempel bero på något av följande:
stress, som också kan utvecklas tillutmattningssyndrom
depression
demenssjukdomar
andra besvär eller sjukdomar somförvirringstillstånd, enhjärntumöreller en infektion i hjärnan
alkohol och droger.
Påverka och delta i din vård
Du kansöka vårdpå vilken vårdcentral eller öppen specialist mottagning du vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ och hur länge du kan behövavänta på vård.
Du har möjlighet att få hjälp av en tolkom du inte pratar svenska. Du har också möjlighet att få hjälp av en tolk om dutill exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Vad kan jag göra själv?
När och var ska jag söka vård?
Undersökningar och utredningar
Behandling
Varför blir minnet sämre?
Påverka och delta i din vård
Läs mer på 1177.se
Stresshantering och sömn
Här kan du läsa mer om stresshantering och sömn. Du som har sömnsvårigheter kan läsa om tips och råd om vad du kan göra själv och hur du kan få hjälp. Du kan också läsa om olika typer av avslappningsövningar och lyssna på avslappningsövningar.
Vad innebär transitorisk global amnesi?
Jag har vid ett tillfälle haft en så kallad TGA. Jag vill veta orsaken och vad som hänt i hjärnan. Bör jag i fortsättningen vara försiktig med något särskilt?
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.