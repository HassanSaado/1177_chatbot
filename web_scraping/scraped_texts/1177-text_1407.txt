Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att ta hand om barn
Praktiska råd med sjuka barn
Vätskeersättning
Vätskeersättning
Du eller ett barn kan behöva få vätskeersättning om kroppen förlorar mycket vätska, till exempel vid diarré eller stora kräkningar. Vätskeersättning är en speciell salt- och sockerlösning. Det är det bästa vuxna och barn kan dricka för att återställa vätskebalansen.
Vätskebrist uppstår när kroppen förlorar mer vätska än vad den får i sig. Vatten och salter är nödvändiga för att du ska må bra, men de försvinner ur kroppen vid vätskebrist.
Äldre personer ochbarn får lättare vätskebristän vuxna. Ju yngre barnet är desto känsligare är barnet för vätskebrist.
Ibland behövs vätskeersättning
Du eller barnet kan behöva få vätskeersättning, till exempel om du eller barnet kräks mycket eller har kraftiga diarréer. Vätskeersättningen innehåller lämpliga mängder av salt, socker och ett ämne som balanserar kroppens pH-värde. Vätskeersättningen hjälper till att återställa kroppens vätskebalans.
Det kan vara bra att ha en förpackning vätskeersättning hemma. Du kan köpa vätskeersättning på ett apotek. Det finns både smaksatta och utan smak beroende på ålder.
Till barn finns vätskeersättning som innehåller probiotika och zink. Det kan ibland göra att barnet blir bättre snabbare. Vilken vätskeersättning du ska välja till barn beror på hur gammal barnet är. Du kan fråga på ett apotek.
Så använder du vätskeersättning
Vätskeersättning finns som pulver som du blandar med vatten, eller som brustablett som du löser upp i vatten. Det är viktigt att du följer instruktionerna på förpackningen för att det ska bli rätt dos, oavsett om det är pulver eller brustablett. Till barn som är äldre än tre år rekommenderas brustabletter.
Det går bra att dricka vätskeersättning om du hardiabetes typ 1. Det gäller ävenbarn som har diabetes.
Drick lite i taget
Drick lite i taget, men ofta.
Ibland kan det vara svårt att få barn att dricka själva. Här är tips på vad du kan göra då:
Mata barnet med en tesked. Kräks barnet mycket kan du behöva ge två teskedar ungefär var femte minut.
Använd en särskild plastspruta som används för att ge läkemedel till barn. Med den kan du ge barnet lite vätska i taget. Spruta eller droppa in vätskan mot insidan av barnets kind, så rinner vätskan ner i halsen. Undvik att spruta direkt mot gommen, det kan göra att barnet får kväljningar.
Ge inte smaksatt vätskeersättning till barn under ett år
Ge inte smaksatt vätskeersättning till barn under ett år. Det beror på att de smaksatta vätskeersättningarna innehåller mer socker.
Att dricka för mycket socker under kort tid kan göra att man får diarré, eller mer diarré. Ett barn under ett år kan då förlora mer vatten än salt och kan få försämrad vätskebalans, vilket kan vara farligt. Barnet kan då bli lättirriterat och få kladdig hud. Det är framför allt barn under ett år som får kladdig hud. Barn med försämrad vätskebalans kan behöva behandlas på sjukhus.
Var uppmärksam om du ger barn över ett år smaksatt vätskeersättning
Barn över ett år kan också få försämrad vätskebalans om de dricker alltför mycket smaksatt vätskeersättning under kort tid.
Var därför uppmärksam på hur barnet mår om du ger barnet smaksatt vätskeersättning, till exempel om barnet blir tröttare än vanligt och inte orkar leka. Var också uppmärksam på hur ofta och hur mycket barnet kissar och bajsar.
Barn som ammas, får bröstmjölksersättning eller tillskottsnäring
Barn som bara äter bröstmjölk ska i första hand få små täta mål med bröstmjölk. Barnet bör även få vätskeersättning om hen förlorar mycket vätska. I textenVätskebrist och uttorkning hos barnkan du läsa vilka symtom barnet har om hen förlorar mycket vätska.
Barn som fårbröstmjölksersättning eller tillskottsnäringbör förutom det även få vätskeersättning.
Ju yngre barnet är desto känsligare är barnet för vätskebrist. Var därför uppmärksam på hur ditt barn mår. Ring telefonnummer 1177 om du behöversjukvårdsrådgivning.
Om du behöver blanda egen vätskeersättning
Det är allra bäst att använda vätskeersättning som du köper, så att doseringen blir helt rätt. Det gäller framför allt om ett barn under ett år ska få vätskeersättning. Men du kan blanda egen vätskeersättning om du inte har hemma och du inte har möjlighet att köpa.
Var mycket noggrann med måtten
Det är mycket viktigt att doseringen blir rätt om du blandar själv. Använd exakta teskedsmått, inte vanliga teskedar. Det är viktigt att inte ta för mycket salt och att använda vanligt salt, inte örtsalt. Ta inte heller för mycket socker.
Smaka på lösningen innan barnet får den. Du ska bara ana saltsmaken, det ska smaka som tårar.
Receptet nedan gäller för personer i alla åldrar, även barn. Men till barn under ett år är det säkrast att ge vätskeersättning från apotek, för att doseringen ska bli rätt.
Recept:
1 liter vatten
6 strukna teskedsmått strösocker (1 teskedsmått = 5 milliliter).
½ teskedsmått salt (½ teskedsmått = 2,5 milliliter)
Blanda vatten, socker och salt. Det är viktigt att allt socker och salt har löst sig och att vätskeersättningen är genomskinlig innan den dricks.
Drycken kan smaksättas med två teskedar koncentrerad fruktjuice eller saft.
Koka vattnet först om du är osäker på vattnets kvalité, till exempel om du är utomlands. Blanda därefter det avsvalnade vattnet med socker och salt.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så använder du vätskeersättning
Barn som ammas, får bröstmjölksersättning eller tillskottsnäring
Om du behöver blanda egen vätskeersättning
Mer på 1177.se
Magsjuka – diarré och kräkningar
Magsjuka kommer ofta snabbt med kräkningar, diarréer och illamående. Trots att du kan må mycket dåligt brukar magsjuka sällan vara allvarlig. Det räcker oftast med att vila och att dricka mycket. Du blir ofta bättre inom ett till tre dygn.
Magsjuka hos små barn
Ett barn som har magsjuka behöver dricka extra för att inte få vätskebrist och bli uttorkad.
Vätskebrist och uttorkning
Vätskebrist och uttorkning uppstår när kroppen gör av med mer vätska än vad du tillför den.
Vätskebrist och uttorkning hos barn
Barn kan få vätskebrist vid exempelvis magsjuka. Ge därför barn alltid extra vätska, gärna så snart hen blir sjuk.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.