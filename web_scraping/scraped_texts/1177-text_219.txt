Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Other languages - andra språk
Att ta hand om barn
Det nyfödda barnets kropp  - vanliga funderingar - svenska lättläst
Det nyfödda barnets kropp – vanliga funderingar
Den första tiden händer det mycket med barnets kropp. Det är vanligt och en del i barnets utveckling. Ibland kan du behöva söka vård.
Här kan du läsa om vanliga besvär hos nyfödda, och om du behöver söka vård.
Läs en längre version av textenhär.
Råd och stöd
Kontaktabarnavårdscentralen, BVC, om du har frågor.Den första veckan efter födseln kan du också kontakta sjukhuset där barnet föddes.
Ring och få råd på telefonnummer 1177
Ring telefonnummer 1177 om duvill ha hjälpmed vad du ska göra. De som svarar är sjuksköterskor. De pratar svenska och engelska. Ibland går det att få hjälp på andra språk. Ring 0046 771-11 77 00 om du har en telefon med ett utländskt nummer.
Du kan få en tolk
Du kan få hjälp aven tolkom du inte pratar svenska. Tala om att du behöver språktolk när du bokar ditt besök.
Barnets navel
Resterna av navelsträngen ramlar bort av sig själv, oftast inom två veckor.
Det är vanligt att den blöder och att det kommer lite vätska. Den kan lukta lite illa.
Håll naveln ren. Tvätta försiktigt med vanligt vatten på en bomullspinne. Torka sedan med en torr bomullspinne.
När och var ska jag söka vård?
Sök vård om barnet har ett eller flera av dessa symtom:
Naveln är röd eller svullen.
Naveln luktar mycket illa.
Det kommer mycket vätska från naveln.
Barnet har feber eller verkar matt.
Sök vård påen vårdcentraleller enjouröppen mottagning.Om det är stängt eller de inte kan hjälpa dig, sök vård på en akutmottagning.
Barnets kiss och bajs
Här kan du sebilder på hur barnets kiss och bajs ändrar färgden första veckan efter förlossningen.
Nyfödda barn brukar bajsa varje gång de äter och bajset är oftast väldigt löst.
Efter en eller några veckor bajsar de flesta barn inte lika ofta. Efter ett tag är det vanligt att bajsa ett par gånger om dagen. En del barn bajsar en gång i veckan eller mer sällan.
Svampinfektion i munnen
Nyfödda barn kan få en svampinfektion i munnen. Det blir vitt på tungan och på insidan av kinderna och läpparna.
Ofta försvinner det av sig själv utan behandling.
Om barnet ammar kan svampinfektionensmitta till bröstvårtorna.
KontaktaBVCom besvären inte går över.
Vanliga hudbesvär
Det är vanligt att nyfödda barn har utslag eller torr hud. Det mesta går över av sig själv.
Här är några vanliga exempel:
Små knottror som känns när du stryker med fingrarna över dem
De försvinner av sig själv.
Utslag där det har blivit varmt
Utslaget kallas värmeutslag. Det försvinner när huden har blivit svalare.
Torr och fjällande hud
Det brukar hjälpa att ha olja i badvattnet.
Små sår när det har blivit mycket torrt
Det är vanligt med sår i vecken vid handlederna och fotlederna. Det brukar hjälpa att smörja med barnolja.
Utslag i hårbotten eller ögonbrynen
Det ser ut som feta fjäll som är gulbruna. De försvinner av sig själv.
Ett blåfärgat område på huden
Det sitter ofta längst ner på ryggen eller på skinkorna. Det är vanligast hos barn som har mörkare hud. Utslaget kallas mongolfläck. Det bleknar när barnet blir äldre.
Torra utslag där blöjan brukar sitta
På ljusare hud blir utslagen röda. På mörkare hud brukar utslagen få en mörkare ton än barnets hudfärg. Blöjutslag går ofta över av att lufta och att smörja med zinksalva.
När och var ska jag söka vård?
Kontaktabarnavårdscentralen, BVC,om något av detta gäller:
Huden får sprickor och blöder.
Blöjutslag som inte går över eller blir rött, glansigt eller sårigt.
Barnets hud eller ögon är gula. Hos barn med mörkare hudfärg kan man titta på handflatorna, på fotsulorna och inuti munnen. Det kan vara svårt att se det gula på resten av huden.
Barnets nagelband är rött och svullet, och det kommer ut var.
Barnet har blåsor i huden, med klart eller grumligt innehåll.
Barnet har röd, skorvig eller irriterad hud, och det går inte över.
Du behöver inte söka vård någon annanstans om BVC är stängt. Sök vård igen när det öppnar.
Huvudet
Barnet kan inte själv hålla upp eller stödja huvudet i början. Huvudet behöver stöd av en vuxen hand.
Huvudet är mjukt och formbart. Tvätta eller smek barnet försiktigt över det mjuka området på huvudet.
Om huvudet är toppigt brukar det bli rundare efter någon vecka.
Variera hur barnet ligger
Huvudets form kan bli lite sned eller platt om barnet alltid ligger på rygg med huvudet åt samma håll.
När barnet är vaken kan du låta barnet ligga på mage i korta stunder.
Ögonen
Vid födseln kan barnet få små blödningar i ögonvitorna. De brukar försvinna av sig själv efter några veckor.
Under barnets första dagar är det vanligt att ögonen är lite svullna. Det brukar gå över av sig själv.
Ibland kommer det vätska ur ögonen
Ibland är ögonens tårkanaler lite trånga. Då kan det komma gulaktig vätska ur ögonen. Det är inte skadligt. Ibland klibbar ögonen ihop.
Du kan behöva torka barnets ögon. Använd en mjuk och ren tvättlapp eller bomullstuss doppad i ljummet vatten. Torka utifrån och in mot ögonvrån.
När och var ska jag söka vård?
Sök vård om barnet har något av dessa besvär:
variga och svullna eller röda ögon
blåsor runt ögonen.
Sök vård på envårdcentraleller enjouröppen mottagning.Om det är stängt eller de inte kan hjälpa dig, sök vård på en akutmottagning.
Sök vård på en akuttmottagning om något av detta stämmer:
Barnet är yngre än en månad och har blåsor runt ögonen.
Barnet är yngre än en månad och har variga och svullna ögon.
Nyfödda är extra känsliga för infektioner
Små barn är känslig för infektioner. Det gäller speciellt under den första månaden.
Undvik att vara på ställen där det samlas många människor, om det är möjligt. Några exempel är kollektivtrafiken och köpcentrum. Detta gäller särskilt på hösten och vintern då många är sjuka.
Alla som tar i barnet ska först tvätta händerna.
Om barnet behöver läkemedel
Fråga på BVC eller vårdcentralen innan du ger läkemedel till barn som är yngre än sex månader.
Läs om att ha hand om barnet
I artikelnTa hand om ett nyfött barnfår du fler råd.Läs bland annat om att lyfta barnet, om att byta blöja och om att bada barnet.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Råd och stöd
Barnets navel
Barnets kiss och bajs
Svampinfektion i munnen
Vanliga hudbesvär
Huvudet
Ögonen
Nyfödda är extra känsliga för infektioner
Om barnet behöver läkemedel
Läs om att ha hand om barnet
Mer innehåll på lätt svenska
Lätt svenska
Här kan du se det innehåll på 1177.se som finns på lätt svenska. Välj region högst upp på sidan för att se vad som gäller för dig.
1177 på andra språk
Här kan du se en lista med andra språk där det finns översatt material. Sidan är på engelska.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.