Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mun och tänder
Mun, läppar och tunga
Svampinfektion i munnen hos små barn
Svampinfektion i munnen hos små barn
När barn får en svampinfektion i munnen blir det en vitaktig hinna på bland annat tungan och insidan av kinderna. Ibland kan barnet få svårt att äta. Svampinfektion i munnen är inte skadligt och går oftast över av sig själv.
Svamp finns naturligt i barnets mun. Ibland bildas mer svamp, och då kan barnet få besvär. Att det bildas mer svamp kan till exempel bero på attbarnet kräks oftaeller att barnet har behandlats med antibiotika.
Svampinfektion i munnen är vanligast hos barn som är yngre än ett år.
Om du ammar kansvampen sprida sig till dina bröst.
Svamp i munnen hos små barn kallas också för torsk i munnen eller muntorsk.
Symtom
När barn får svamp i munnen syns en vitaktig hinna eller vitaktiga fläckar. Det brukar oftast synas på tungan, på läpparna eller kindernas insida.
Ibland vill barnet inte äta för att det är obehagligt.
Ibland kan infektionen sprida sig ner genom tarmarna och göra att barnet får en svampinfektion i huden på stjärten. Huden där blir då röd och irriterad.
När och var ska jag söka vård?
Oftast behöver du inte söka vård om ett barn har en svampinfektion i munnen. Besvären brukar gå över av sig själv.
Kontaktabarnavårdscentralen, BVC,om besvären i munnen inte går över.
KontaktaBVCeller på envårdcentralom ditt barn har fått besvär i huden på stjärten.
Kontakta envårdcentralom du misstänker att du har fått en svampinfektion i eller på bröstet.
Ibland räcker det att duvideosamtalar med en läkare eller barnmorskaför att få hjälp.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning.Då får du hjälp att bedöma symtom, och råd om vad du kan göra själv eller var du kan söka vård.
Vad kan jag göra själv?
Här får du råd om vad du kan göra själv.
Koka bitleksaker och nappar
Använder barnet napp eller bitleksaker bör du koka dessa varje dag eftersom de annars kan sprida smitta. Detsamma gäller om du använder nappflaska eller amningsnapp. Se skötselråden för produkterna.
Om du ammar
Tvätta bröstvårtorna och vårtgårdarna för att minska risken för att bli smittad. Det är också bra att lufta brösten.
Här kan du läsa mer omsvampinfektion i brösten när du ammar.
Att stryka mineralvatten på barnets tunga
En del tycker att det hjälper att behandla svampinfektionen genom att stryka barnets tunga med mineralvatten som innehåller natriumvätekarbonat, till exempel sodavatten eller vichyvatten.
Det finns ingen forskning som visar att det hjälper men det är inte skadligt att pröva.
Undersökningar och utredningar
Behöver barnet undersökas blir hen undersökt av en sjuksköterska eller en läkare.
Behandling
Barnet kan behöva behandling med läkemedel om besvären inte går över.
Barn som har svåra besvär kan behandlas med ett läkemedel som barnet får svälja.
Läkemedlen finns på recept och skrivs ut av en läkare eller sjuksköterska.
Du ska förstå informationen
För att du ska kunna vara delaktig i vård och behandling är detviktigt att du förstår informationen du får av vårdpersonalen. Ställ frågor om du inte förstår. Du ska till exempel få information om olika sätt att behandla.
Du kan få hjälp av entolk om du inte pratar svenska. Du kan också  få hjälp av entolk om du har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Undersökningar och utredningar
Behandling
Du ska förstå informationen
Läs mer
Ta hand om ett nyfött barn
Här finns information om den allra första tiden i barnets liv. Läs om allt från hur du bär och lyfter, byter blöja och sköter barnets naglar till hur du skyddar ditt barn på olika sätt.
Det nyfödda barnets kropp – vanliga funderingar
Den första tiden händer det mycket med barnets kropp. Det är vanligt och en del i barnets utveckling. Ibland kan du behöva söka vård.
Hicka, rapningar och kräkningar hos små barn
Det är vanligt att barn upp till ett år hickar eller kräks i samband med att de äter. Det är inte skadligt och brukar avta när barnet blir äldre. Här får du råd om vad du kan göra om barnet hickar och kräks, och råd om hur du kan få barnet att rapa.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.