Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Så fungerar kroppen
Så fungerar mens
Så fungerar mens
Mens är en blödning från livmodern. Den kommer ungefär en gång i månaden från puberteten fram till klimakteriet vid femtioårsåldern. Hur mycket du blöder, antalet blödningsdagar och antalet dagar mellan blödningarna varierar från person till person.
Perioden mellan mensens första dag och nästa mens första dag kallas menscykel. Menscykeln brukar vara mellan 21 och 35 dagar.
Vad händer i kroppen?
Vid födseln finns det ungefär en miljon ägganlag i äggstockarna. Någon gång i puberteten börjar äggen mogna och den första ägglossningen sker. Två veckor efter ägglossningen kommer första mensen.
Så fungerar ägglossningen
Efter mensen ökar produktionen av hormon i hypofysen. Hormonet påverkar äggstockarna och gör att ägget mognar inne i sin blåsa i äggstocken. I äggblåsan bildas östrogent hormon.
När äggblåsan brister lossnar ägget. Äggblåsan omvandlas till en gulkropp. Gulkroppen tillverkar hormoner. Det viktigaste hormonet är progesteron som är ett gulkroppshormon. Det får slemhinnan i livmodern att förbereda sig för att ta emot det befruktade ägget.
Ett moget ägg lossnar från äggstocken och glider ner i äggledaren där det kan bli befruktat av spermier. En del känner inte av ägglossningen alls medan andra kan få lite ont eller känna ett obehag nertill i magen. Vid ägglossning brukar slidsekretet vara genomskinligt, segt och trådaktigt. Ibland kommer en liten blödning. Slidsekret kan också kallas flytning.
Slemhinnan stöts ut om ägget inte blivit befruktat
Om inget ägg har blivit befruktat och fastnat i slemhinnan behövs inte gulkroppen längre. Då skrumpnar den och mängden gulkroppshormon sjunker. Det är signalen som får slemhinnan att skrumpna ihop och stötas ut som en blödning, en mens.
Så länge du har mens varje månad är det möjligt att bli gravid och få barn.
Alla blöder olika mycket
Hur mycket blod som kommer skiljer sig från person till person. De flesta blöder mindre än en halv deciliter på hela mensen.
Du kan skjuta upp din blödning
Om du använderp-ring,p-plåsterellerp-piller som innehåller både östrogen och gestagenkan du med hjälp av dessa skjuta upp din blödning. Att skjuta upp blödning på detta sätt är ofarligt. Kontakta en barnmorska, gynekolog eller läkare på vårdcentralen för mer information.
Det går också att ta tabletter med gulkroppshormon för att skjuta på blödningen. Prata med en barnmorska, gynekolog eller läkare om hur du ska göra. De kan skriva ut tabletter som du kan använda.
Mensskydd
Det finns olika typer av mensskydd. Mensskydd finns i olika storlekar så att du kan anpassa dem efter hur mycket du blöder och vilket skydd som passar dig bäst.
De mensskydd som finns är trosskydd, binda, tampong och menskopp Det finns även särskilda underbyxor med insydda tygbindor i olika storlekar. De brukar kallas för menstrosor. Menstrosor kan tvättas och återanvändas flera gånger.
Trosskydd, binda och tampong finns att köpa i de flesta mataffärer, kiosker och servicebutiker. De finns också på apotek och i automater på till exempel restauranger, barer och tågstationer. Menskopp finns att köpa på nätet, apotek och i en del mataffärer.
Du kan läsa mer om de olika skydden på umo.se
Träna och bada med mensskydd
Det går bra att träna med alla slags mensskydd.
Det går bra att bada med tampong och menskopp. Det finns också speciella menstrosor för bad. Du behöver inte skölja ur badtrosorna, tömma menskoppen eller byta tampong efter varje gång du har badat, om du till exempel är på stranden. Men byt tampong eller skölj ur menskoppen eller badtrosorna när du har badat klart.
Du ska inte bada med binda, trosskydd eller mentrosa eftersom de sitter utanför kroppen och blir blöta.
Ha sex med mensskydd
Du kan ha smeksex eller munsex med tampongen eller menskoppen kvar i slidan. Men ta ut tampongen eller menskoppen om du ska föra in något i slidan.
Att tänka på om du har spiral och vill använda menskopp
Om du använder menskopp måste du se till att spiralens trådar inte hamnar mellan menskopp och slidvägg. Om trådarna ligger mellan koppen och väggen kan det leda till att du drar ut spiralen när du drar ut menskoppen. Du kan dubbelkolla detta efter att du har satt in din menskopp genom att känna med fingret runt kanten och se till att du inte känner trådarna.
Innan du tar ut menskoppen behöver du släppa på det så kallade vacuumet som ofta bildats. Kläm på menskoppens nedre del eller tryck med ett finger på sidan av menskoppen. Då kommer det in luft och vacuumet släpper. Vakuumet kan inte påverka spiralens läge.
Mensbesvär
De besvär du kan få när du har mens kan variera från en gång till en annan, både vilka besvär du får och hur svåra de är. Många av besvären kan du behandla själv, om det behövs.
Rikliga blödningar
Tecken på att du blöder för mycket kan vara ett eller flera av följande:
du blöder i mer än 7 dagar
det kommer klumpar i din blödning
du blöder igenom dina skydd eller måste använda dubbla skydd eller om du blöder igenom på nätterna.
Du bör söka hjälp hos en gynekolog om du blöder för mycket. Då kan du få hjälp med tabletter som gör att du blöder mindre.
Läs mer omrikliga blödningar.
Mensvärk
En del får endast lite värk medan andra får väldigt ont. Du kan behöva behandling som minskar eller tar bort din mens om receptfria smärtstillande läkemedel inte hjälper mot din mensvärk.
Har du så svår värk att du inte kan leva ditt vanliga vardagsliv kan det varaendometriosoch det är då viktigt att du söker hjälp.
Läs mer om mensvärk.
Oregelbunden mens eller utebliven mens
Oregelbunden mens är när mensen inte kommer regelbundet. En försenad mens behöver inte betyda att det är någonting som är fel. En del har alltid mer eller mindre oregelbunden mens.
Läs mer omoregelbunden mens eller utebliven mens.
PMS – premenstruella spänningar
En del kan känna att brösten och magen svullnar och att humöret påverkas negativt före menstruationen. Det kan vara under några dagar eller upp till två veckor före mensen. Det kallas PMS eller premenstruella spänningar. Det finns behandlingar att få om ditt liv påverkas negativt av detta.
Läs mer omPMS eller premenstruella spänningar.
Du kan behöva göra en gynekologisk undersökning
Ibland kan du behöva göra en gynekologisk undersökning för att få reda på varför du har besvär med din mens. Gynekologen undersöker då din livmoder och dina äggstockar med ultraljud.
Du kan också behöva lämna en del prover för att en läkare ska kunna bedöma om du har en infektion, till exempelklamydia, eller en hormonell obalans. Om du har riklig mens kontrolleras även dittblodvärdeför att se om du harblodbrist.
Ökad könsdysfori vid mens
Vissa upplever ett psykiskt obehag av att ha mens. Det kan ibland bero på att du inte känner att din kropp stämmer med dinkönsidentitet, och att mensen förstärker den känslan. Att känna att ens kropp inte stämmer med ens könsidentitet kallas för könsdysfori.
Läs mer omkönsdysfori.
Kan jag opereras om jag har mens?
Du kan opereras när du har mens. Det är vanligt att mensen blir försenad av fysisk eller psykisk stress i samband med operationen.
Det är bra om du informerar personalen som tar hand om dig att du har mens när du blir opererad. Du bör undvika att använda tampong, eftersom du lätt kan glömma bort den när du är sövd och trött efter operationen.
I en kvarglömd tampong växer bakterierna snabbt, och detta kan i värsta fall leda till en svår bakterieinfektion. En binda är mycket bättre och den är lätt för personalen på avdelningen att byta vid behov.
Läs mer om mens blödningar och flytningar på 1177.se
Mellanblödningar och blodblandade flytningar
Mensvärk
Riklig mens
Flytningar från underlivet
Bakteriell vaginos – illaluktande flytning från slidan
Oregelbunden eller utebliven mens
Läs mer om mens  på UMO.se
UMO - Mens
UMO - Mellanblödningar
Varför blir jag lös i magen när jag har mens?
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad händer i kroppen?
Du kan skjuta upp din blödning
Mensskydd
Mensbesvär
Ökad könsdysfori vid mens
Kan jag opereras om jag har mens?
Läs mer på 1177.se
Så fungerar det kvinnliga könsorganet
Könsorganen består av flera delar och har flera olika funktioner. Några delar sitter utanpå kroppen och du kan se dem eller känna på dem. En del sitter inuti kroppen. Könsorganen gör det också möjligt att ha sex och att fortplanta sig.
Klimakteriet
Klimakteriet är den tid då äggstockarna slutar att tillverka hormoner och mensen slutar. Det kan pågå olika länge, från något år upp till mer än tio år. Perioden före sista mensen kallas ofta förklimakteriet.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.