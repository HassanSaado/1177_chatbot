Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Så samarbetar vård och omsorg
Fast vårdkontakt - din hjälp i vård och omsorg
Fast vårdkontakt - din hjälp i vård och omsorg
Är du sjuk och har många besök i vården kan du få hjälp av en person inom vården som hjälper dig med dina vårdkontakter. Det kallas för en fast vårdkontakt. Det är den personen du ska kontakta för att få veta vad som planeras i vården för dig.
Du kan begära en kontaktperson
Har du behov av en fast vårdkontakt och inte redan fått en sådan person utsedd kan du själv begära att få en sådan. Du kan begära att få en kontaktperson på ett ställe som har vårdansvar för dig. Det är verksamhetschefen som har ansvaret för att utse din fasta vårdkontakt. Verksamhetschefen ska ta hänsyn till vem du vill ha som fast vårdkontakt.
Din fasta vårdkontakt är ibland någon annan hälso- och sjukvårdspersonal än läkare eller sjuksköterska. Det kan till exempel vara en undersköterska, fysioterapeut eller kurator. Ibland kan en fast vårdkontakt bestå av flera personer som samarbetar kring att hjälpa dig.
Du ska vända dig till verksamhetschefen på din vårdcentral om du inte får en fast vårdkontakt utsedd.
Du kan få en kontaktsjuksköterska
Enkontaktsjuksköterskakan vara en sammanhållande person i vården om du har cancer eller någon annan allvarlig sjukdom, men hen behöver inte vara din fasta vårdkontakt.
Vad gör en fast vårdkontakt?
En fast vårdkontakt hjälper dig på olika sätt. Med en fast vårdkontakt ska du kunna få hjälp och stöd på olika sätt. Exempel på det är följande:
Du ska känna dig trygg i dina kontakter med vården och omsorgen.
Du ska få samordning så att du får rätt vård på rätt plats när du behöver det. Det är särskilt viktigt om du har flera sjukdomar.
Du ska ha person som du kan kontakta för att fråga om vad som händer och vad som planeras i din vård.
Du ska få information om dina rättigheter i vården så att du förstår att du kandelta i och påverka din vård.
Du som är närstående kan behöva information
Du som är närstående till någon som har en fast vårdkontakt kan vara den som får informationen om hälsotillstånd och vårdplaner.
Så kan det vara om den som är sjuk inte kan vara delaktig i sin vård. Samtidigt måste vårdpersonalen ta hänsyn till hensrätt till integritet.
En fast läkarkontakt träffar du på vårdcentralen
Du ska få möjlighet att välja en fast läkarkontakt på vårdcentralen eller hälsocentralen där du är listad. Det är den person du helst ska få träffa varje gång du har kontakt med vården. Det kan vara vid ett besök, ett videosamtal eller på telefon.
En fast läkarkontakt är inte samma sak som en fast vårdkontakt.
Har du flera sjukdomar eller besvär kan du få träffa flera olika läkare, men du har bara en fast läkarkontakt.
En fast läkarkontakt gör bland annat detta:
Hen ska vara en trygghet för dig och vara den du kan kontakta när du har frågor om din vård.
Hen ska samordna vården om du får vård på olika kliniker.
Din behandling ingår i en vårdplan
Du kan behöva en vårdplan när du får en behandling, till exempel en rehabilitering. En vårdplan beskriver vad som ska hända under den fortsatta behandlingen.
Läkaren som behandlar dig ansvarar för vårdplanen, men du ska kunna delta i planeringen. Ofta finns det också annan vårdpersonal med i planeringen. Ibland är den behandlande läkaren också den som är din fasta läkarkontakt.
Film om fast vårdkontakt

Samordnad individuell plan
Får du hjälp både från till exempel socialtjänsten och sjukvården kan vården behöva samordnas. Du ska få den hjälp som behövs i en samordnad individuell plan, SIP.
En SIP utgår alltid från dina behov och tas fram tillsammans med dig. Den ger dig möjlighet att vara delaktig i planeringen av din vård och omsorg.
Vid en SIP träffas alla som är inblandade i din vård.
Du och dina närstående kan också bjuda in till ett SIP-möte.
Läsmer om SIP.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Du kan begära en kontaktperson
Vad gör en fast vårdkontakt?
Film om fast vårdkontakt
Samordnad individuell plan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.