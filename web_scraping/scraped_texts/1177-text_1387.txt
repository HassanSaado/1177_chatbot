Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att sköta ett nyfött barn
Amning och flaskmatning
Att sluta amma
Att sluta amma
Du avgör själv tillsammans med ditt barn när det är dags att sluta amma, och i vilken takt det ska ske. Det finns inte någon tidpunkt som är bäst för alla. Det är oftast lättast om både du och barnet tycker att det är dags att sluta.
Du kan kontakta barnavårdscentralen,BVC,eller en amningsmottagning om du behöver hjälp för att sluta amma. Under barnets första levnadsvecka kan du även kontakta BB.
Hur länge bör jag amma?
De första sex månaderna ska barnet enbart få bröstmjölk ellerbröstmjölksersättning, bortsett från pyttesmå smakprov av mat. Från att barnet är sex månader ska barnet långsamt få börjaprova annan mat, samtidigt som du fortsätter amma eller ge ersättning. Du kan fortsätta amma så länge du och barnet vill.
Råd när du ska sluta amma
Planera att sluta amma till ett tillfälle när det inte sker några stora förändringar omkring er, om det är möjligt. Ibland kan det vara svårt. En del kan behöva avsluta amningen på kort tid. Orsaken kan till exempel vara att du har blivit allvarligt sjuk eller att du behöveranvända mediciner som inte är bra för barnet.
Du kan äta och dricka som vanligt när du ska sluta amma. Att dra ner på vätskeintaget påverkar inte mjölkmängden, utan kan i stället göra att du fårvätskebrist.
Att sluta amma direkt efter förlossningen
Du som vet redan innan förlossningen att du inte ska amma behöver inte göra något speciellt när barnet är fött. Du kan bara låta brösten vara.
Brösten kommer att tillverka bröstmjölk även om du inte ska amma, men mjölken kommer att minska av sig själv. Brösten kommer att vara spända och ömma i tre till fyra dagar, ibland längre. Det kan också läcka lite mjölk under en tid.
Minska långsamt
Det bästa för både dig och barnet är att avsluta amningen långsamt och stegvis.  Du kan ta bort ett amningstillfälle i taget. Börja med ett tillfälle och vänta i några dagar innan du kan ta bort ett amningstillfälle till. Fortsätt så tills mjölken har minskat och du inte har några besvär. Det är vanligt att brösten blir spända under några dagar efter att amningen har avslutats.
Mjölkproduktionen minskar
Mjölkproduktionen minskar i takt med att barnet suger mindre och mindre. Till slut brukar barnet tröttna på bröstet. Då låter barnet bli att ta tag i bröstet och börja suga.
Det finns läkemedel som minskar mjölkproduktionen som kan användas vid behov. De skrivs ut av en läkare.
Om brösten blir spända
Det är vanligt att brösten blir spända när du minskar på amningen. Ännu mer spända kan de bli om du behöver avsluta tvärt. Så här kan du göra om brösten blir mycket spända:
Duscha varmt, stryk med fingrarna lätt över brösten och låt mjölken rinna ut av sig själv.
Doppa bröstvårtorna och en del av vårtgården i en skål med varmt vatten. Då rinner mjölken ut av sig själv.
Du kan behövamjölka ur bröstetnågra gånger under den första tiden om bröstet känns obehagligt spänt och fyllt. Mjölka bara ur så mycket att obehaget försvinner, eftersom det annars kan fortsätta bildas mjölk.
Massera lätt över brösten om du har svårt att få ut mjölken. Du kan till exempel ha fått små knölar av mjölk i brösten som inte löses upp av det varma vattnet.
Du kan tasmärtstillande läkemedelsom innehåller ibuprofen eller paracetamol om du har ont. Läs mer omläkemedel vid graviditet och amning.
Det är bra att använda en behå som sitter åt ordentligt den första tiden, till exempel en sportbehå. Du bör inte använda en behå med byglar, eftersom byglarna kan trycka mot mjölkgångarna och gemjölkstockning. Det gäller särskilt om du behöver avsluta amningen snabbt.
När barnet inte vill sluta amma
Det kan kännas svårt att sluta amma när barnet vill fortsätta. Det är bara du själv som kan avgöra om du ska sluta ändå, eller fortsätta ett tag till. Känns det inte bra kan du vänta tills du känner dig mer övertygad.
Väljer du att sluta amma är det bra att hålla fast vid det. Det blir svårt för barnet att förstå vad som gäller om hen ibland får suga på bröstet och ibland inte.
Att sluta amma på natten
De måltider som sist brukar övergå från amning till annan mat är tillfällena under kvällen och natten. Många barn vill gärna ammas innan de ska somna och om de vaknar under natten.
Någon annan kan trösta
Barn som vaknar på natten när de är några månader gamla behöver inte alltid ammas. Barnet kanske känner ett behov av närhet, värme och trygghet. Det kan en partner eller annan närstående ge lika bra som den som ammar. Hen kan till exempel bära eller vagga barnet. För dig som brukar amma barnet kan det vara svårt att trösta utan att låta hen suga på bröstet.
Lär barnet att skilja på natt och dag
Barnet kommer lättare till ro igen om det är mörkt och tyst i rummet. Visa barnet att det är skillnad mellan natt och dag och att natten är en tid då vi vilar och sover. På så sätt kan du vänja barnet vid att inte vakna så ofta.
Brukar bli lättare inom en vecka
När du har bestämt dig för att försöka amma färre gånger på natten får du räkna med att de första nätterna kan bli ansträngande. Barnet kan behöva tröstas och lugnas många gånger, men inom en vecka brukar de flesta barn sova betydligt bättre.
För en del fungerar det bra att den som ammar sover utan barnet i några nätter, och att en partner eller annan närstående sover med barnet. Hen kan också mata barnet vid behov.
Försök igen senare om det inte går
Det är inte ett misslyckande om du inte får barnet att sova längre perioder. Barnet kanske har en period när hen behöver extra mycket trygghet, och därför har svårare att acceptera någon annan tröst än bröstet.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur länge bör jag amma?
Råd när du ska sluta amma
Att sluta amma på natten
Påverka och delta i din vård
Aktuella artiklar
Amning
Amning är ett vanligt sätt att mata sitt nyfödda barn. Amning är även närhet och trygghet för barnet.
Barnets mat upp till ett år
När barnet är ungefär sex månader är det dags att börja ge vanlig mat. Det är bra att börja med väldigt små portioner, en eller några teskedar. Barnet behöver träna på att äta för att vänja sig vid olika smaker och för att lära sig att tugga.
Barns törst och vätskebehov
Barn dricker ibland mer och ibland mindre. Barn får i sig vätska genom både dryck och mat. Ibland behövs mer vätska, till exempel vid magsjuka. Sök vård om barnet dricker väldigt mycket och ändå fortsätter att vara törstig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.