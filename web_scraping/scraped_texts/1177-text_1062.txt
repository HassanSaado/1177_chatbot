Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Undersökningar du kan göra själv
Så undersöker du pungen själv
Så undersöker du pungen själv
Genom att undersöka pungen regelbundet lär du dig hur testiklarna och bitestiklarna brukar kännas. Det gör det lättare att upptäcka knölar eller andra förändringar och få hjälp i tid.
Hur undersöker jag pungen?
Ett bra tips är att känna igenom pungen i badet eller duschen där du är varm och avslappnad. Värmen får pungen att bli större och gör det lättare att känna på testiklarna. Det är även lättare att känna ojämnheter om du är intvålad och fingrarna lättare glider över huden.
Gör så här:
Tvåla in pungen. Du kan använda oparfymerad tvål eller olja. Det går också att använd så kallad intimtvål eller intimolja.
Håll pungen i ena handen.
Ta en testikel åt gången och känn på den med den andra handens tumme och pekfinger. Undersök sedan den andra testikeln på samma sätt.
Avsluta med att undersöka hela pungen genom att känna på den.
Hur ska pungen kännas?
Känn på själva testikeln för att känna om det finns någon hård och fast knöl på testikeln.
Vid testikeln kan du känna bitestikeln, den känns som en förtjockning ovanpå testikeln och bakom testikeln.
Ytan på testikeln ska kännas jämn, slät och lite mjuk när du trycker på den. Den ska inte kännas helt hård.
Det är vanligt att den ena testikeln är lite större än den andra. Det är också vanligt att den enda testikeln sitter längre ner än den andra.
När och var ska jag söka vård?
Eftersom förändringar i pungen kan vara ett symtom på inflammation eller cancer ska de alltid tas på allvar och undersökas av läkare.
Kontakta envårdcentralom en eller flera av dessa symtom stämmer på dig:
Du upptäcker en knöl eller något annat i pungen som du inte känner igen sen tidigare.
En testikel har blivit större, är svullen, gör ont eller känns varm.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Om det är bråttom
Sök vård på en akutmottagning om det gör mycket ont i pungen och smärtan har kommit plötsligt.
Vad beror förändringar i pungen på?
Förändringar i pungen kan till exempel vara ett så kallatvattenbråck.Då har det fyllts på med vätska runt testikeln. Det ger oftast inga besvär och då behöver du ingen behandling.
Andra vanliga förändringar är bitestikelcysta och åderbråck i pungen. En bitestikelcysta är inte skadlig och ger oftast inte några besvär. Åderbråck i pungen innebär att blodkärlen runt testikeln vidgas. Det ger oftast inga besvär och behöver då inte behandlas.
Det kan även vara enbitestikelinflammationeller entestikelinflammationsom gör att pungen svullnar eller gör ont. Men förändringar i pungen kan också vara tecken påtestikelcancer.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur undersöker jag pungen?
Hur ska pungen kännas?
När och var ska jag söka vård?
Vad beror förändringar i pungen på?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.