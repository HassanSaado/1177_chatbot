Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av knä och höfter
Meniskoperation
Att operera menisken
Meniskerna sitter på var sin sida av knäskålen. De skyddar och jämnar ut belastningen i knäleden. Du kan behöva opereras om du har råkat ut för en olycka som skadat meniskerna. Efter operationen behöver du öva upp rörligheten i knät.
Meniskerna kallas de skivor av brosk som fungerar som stötdämpare i knät. Meniskerna kan skadas om knät till exempel vrids om kraftigt, vilket ofta kan ske i samband med idrott. Då kan den skadade menisken komma i kläm och knät låsa sig. Du kan ibland samtidigt få enkorsbandsskada.
Efter fyrtioårsåldern börjar meniskerna bli skörare. Då kan meniskerna skadas även vid en mindre olycka, som när du till exempel råkar trampa lite snett. Förändringarna i meniskerna liknar de vidartros i knäleden. Sådana skador behöver sällan opereras utan behandlas med fysioterapi.
Läs mer ommeniskskadaochkorsbandsoperation.
Varför görs behandlingen?
En operation kan behövas om delar av menisken har lossnat så att den kommer i kläm. Oftast är det en av meniskerna på insidan av knät som skadats. Ibland kan den skadade menisken sys ihop.
Om en lös meniskbit fastnar någonstans i knäleden låser sig knät när du böjer eller sträcker det. Den skadade delen av menisken tas bort om inte menisken kan lagas.
Syftet med behandlingen är att återställa knät och att förebygga att du får besvär igen. Efter operationen behöver du träna med hjälp av en fysioterapeut för att behålla effekten av operationen.
Förberedelser
Natten före en operation får du vanligen inte äta, dricka, röka eller snusa. Du ska tvätta dig med en speciell tvål både på kvällen före och på operationsdagens morgon för att undvika infektion. Tvålen kan du köpa på ett apotek.
Undvik tobak och alkohol före och efter operationen
Det är viktigt att helt undvika tobak en tid före och efter operationen. Det gör att såren läker snabbare och att blodcirkulationen och konditionen förbättras så att du fortare återhämtar dig. Detsamma gäller alkohol.
Du behöver hålla upp med tobak och alkohol under minst fyra veckor före operationen och fyra veckor efter för att det ska ha effekt. Du kan få hjälp av vården med att sluta snusa eller röka om du behöver.Läs mer om levnadsvanor i samband med operation.
Så går operationen till
När du har kommit till sjukhuset får du träffa den läkare som ska göra operationen. Du får höra hur operationen kommer att gå till och du har möjlighet att ställa frågor.
Olika typer av bedövning
Innan operationen får dulokalbedövning,ryggbedövningeller blir sövd mednarkos. Med bedövning gör det inte ont under operationen.
Du kan få lugnande läkemedel om du tycker att det är obehagligt att känna att du blir opererad, om du enbart väljer lokalbedövning.
Undersökning och operation görs samtidigt
En meniskoperation eller en korsbandsoperation görs medartroskopi, som även kallas titthålsoperation. Operationen innebär att läkaren för in ett tunt metallrör i leden, genom ett snitt på knäts framsida.
Med hjälp av olika instrument kan läkaren sedan undersöka och operera inuti knäleden. Det som går att laga sys ihop och trasiga delar spolas bort så att bara frisk och hel meniskvävnad finns kvar.
Snittet tejpas eller sys slutligen ihop och du får ett förband om knät. Operationen tar mellan 20 och 45 minuter.
Efter operationen
Du får ligga på en speciell avdelning för observation efter operationen, tills bedövningen har släppt. Det är bland annat för att läkaren ska kunna kontrollera att du inte börjar blöda.
Oftast får man åka hem samma dag. Du ska inte köra bil själv eftersom du kan vara trött och yr efter operationen.
Du får prata med den läkare som opererat dig innan du åker hem. Du får också träffa en fysioterapeut, som ger dig ett träningsprogram och råd om hur du ska göra de närmaste dagarna. Innan du åker hem får du också information om hur du ska sköta om såret.
Man kan ha ont de första dagarna efter operationen. Ibland kan man behöva ta smärtstillande läkemedel.
Bra att röra på knät
Det är viktigt att få tillbaka rörligheten i knät efter operationen. Framför allt är det viktigt att kunna räta ut benet.
Du kan behöva träna med en fysioterapeut. Hen kan göra ett träningsprogram som är anpassat för dig. Ibland är knät svullet och stelt en månad eller mer efter operationen.
När och hur mycket du kan börja belasta knät beror på vilken skada du har fått och vilken operation som har gjorts. I början kan du behöva använda kryckor som stöd. Vårdpersonalen ger dig information om vad som gäller för dig.
Innan du skrivs ut kan du rådgöra med läkaren om hur mycket du ska träna. Ofta kan man komma tillbaka till sin vanliga sysselsättning efter en till två veckor. Efter sex veckor kan du be om ett återbesök om du behöver.
Det kan ta tre till sex månader att bli helt återställd efter operationen.
Träning ger bättre resultat
Ju mer du har möjlighet att träna upp styrka, balans och koordination efter operationen desto snabbare kan ditt knä bli återställt.
Det är inte farligt att träna även om det gör ont, men träningen kan behövas anpassas. Prata med en fysioterapeut om hur du ska träna. Smärtan brukar minska efter tre månaders träning. Du behöver ofta fortsätta träna rörlighet och styrka i benet för att effekten av operationen ska hålla i sig.
Nästan alla blir bra
De allra flesta som vridit knät kraftigt och fått en skada som behöver opereras kan bli helt bra med hjälp av operationen. Ibland märker läkaren under operationen att ävenkorsbandet behöver opereras.
Ibland kan menisken skadas igen efter operationen. Då behöver man opereras en andra gång. Eftersom det inte brukar gå att sy ihop menisken en andra gång kan de skadade delarna då behöva tas bort.
Om man har opererat bort en del av menisken kan man få besvär senare i livet.
Komplikationer
Det är ovanligt att få komplikationer efter en meniskoperation. Som vid andra operationer på benen finns det en ökad risk förblodpropp. Den risken minskar om du har möjlighet att röra på dig efter operationen.
Det är viktigt att informera din läkare om du använder p-piller som kan ge ökad risk för blodpropp.
Du kan få en infektion, även om det är ovanligt. Kontakta sjukhuset där du opererades om du har några av följande symtom:
Det bildas vätska i såren.
Knät svullnar upp och blir varmt.
Huden omkring såret rodnar.
Du får feber, värk och mer ont när du rör dig.
Ibland kan knät svullna upp och bli stelt under några dagar. Det behöver inte betyda att det är en infektion. Svullnaden brukar gå över på ett par dagar.
Du kan behöva vila knät några dagar eller någon vecka om du har genomgått en stor operation.
Påverka och delta i din vård
Du kan söka vård påvilken vårdcentral eller öppen specialistmottagningdu vill i hela landet.
För att du ska kunna vara delaktig i din vård och behandling är det viktigt att duförstår informationen du fårav vårdpersonalen.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Behöver duhjälpmedelska du få information om vad som finns och hur du får det.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför görs behandlingen?
Förberedelser
Så går operationen till
Efter operationen
Träning ger bättre resultat
Nästan alla blir bra
Komplikationer
Påverka och delta i din vård
Läs mer på 1177.se
Patientlagen
I patientlagen beskrivs bland annat vilken information du ska få om din vård.
Förbered ditt läkarbesök
Har du ett läkarbesök inbokat? Här finns tips på hur du kan förbereda dig.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.