Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Graviditet
Om graviditeten
Graviditeten vecka för vecka
Gravid i vecka 14
Gravid i vecka 14
(från 13 hela veckor + 0 dagar till 13 hela veckor + 6 dagar)
Fostret har blivit 7–8 centimeter långt, mätt från huvud till stjärt. Det har fått händer och fötter, fingrar och tår. Huden är tunn och genomskinlig. Den är täckt av små tunna hårstrån som kallas ullhår, eller lanugo.
Nu kan fostret röra sig i fostervattnet. Det har också börjat svälja. Kroppsdelarna är tydliga.
Livmodern är nu ungefär lika stor som en grapefrukt.
För en del gravida börjar tröttheten släppa lite och de börjar nu bli piggare.
Pigment under graviditeten
Många gravida får en mörk rand över magen, från bröstet ner mot slidan. Randen kallas Linea nigra. En del får mörkare hud runt bröstvårtorna. Randen beror på att du får mer pigment när du är gravid, vilket i sin tur beror på hormoner. Randen brukar blekna bort när barnet är fött.
Du kan även få pigmentfläckar i huden när du är gravid, till exempel i ansiktet. Det kan kallas kloasma. För att undvika fläckar bör du vara försiktig med att sola. Du kan smörja in dig med solskyddskräm och ha något på huvudet som ger skugga.
Det är vanligt med ökad sexlust
När du är gravid kommer det mer blod genom blodkärlen i slidan. Du får också mer flytningar. Det kan göra slidan mer känslig för stimulans. Några får mer sexlust, andra får mindre.Läs mer om sex under graviditeten
Lär dig mer om barn och kemikalier
Många kemikalier kan passera till fostret via moderkakan. Därför är det bra om du som är gravid inte utsätter dig för kemiska ämnen i onödan.Läs mer om hur du undviker skadliga ämnen
Det är bra att röra på sig
För dig som tränat före graviditeten går det bra att fortsätta med samma träning så länge det känns bra. För dig som inte tränat innan graviditeten kan det vara bra att börja. En del aktiviteter passar bättre och en del bör du undvika.Läs mer om fysisk träning under graviditeten
Vanliga besvär när du är gravid
När du är gravid förändras kroppen. Du kan märka av förändringarna på olika sätt. Det är vanligt att du får besvär som trötthet, förstoppning och ömma bröst.Läs mer om vanliga besvär
Läs mer
Gravid i vecka 13
Gravid i vecka 15
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.