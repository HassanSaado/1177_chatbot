Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Infektioner
Ovanliga infektioner och tillstånd
Malaria
Malaria
Malaria sprids av myggor som för över parasiter till människan när de sticker. Sjukdomen är allvarlig och kan bli livshotande.
Du kan minska risken för malaria med myggstift, myggnät, luftkonditionering och ibland även förebyggande läkemedel.
Var finns malaria?
Sjukdomen finns i många länder i Afrika, Sydamerika, Mellanamerika och Asien. Risken att bli smittad är störst i Afrika.
Så sprids malaria
Alla typer av malaria sprids av myggor som för över parasiter till människan när de sticker. Malariamyggan sticker oftast på kvällen och natten.
Malaria sprids inte mellan människor.
Symtom på malaria
Det är vanligt att det tar mellan en och fyra veckor från att du har smittats tills du blir sjuk.
När sjukdomen bryter ut kommer symtomen snabbt. Du kan få ett eller flera av följande symtom:
frossa och svettningar
febertoppar
ont i muskler och leder
huvudvärk.
Du kan också få diarréer, må illa och börja kräkas.
Det kan också dröja månader, upp till flera år innan du blir sjuk i malaria. Det beror på att vissa parasiter från myggan först bara återfinns i levern och inte ger några symtom. Parasiterna ger inga symtom innan de infekterar blodet. När det händer får dufebertopparvarannan till var tredje dag. Du kan vara feberfri däremellan.
När och var ska jag söka vård?
Sök genast vård om du får hög feber under en utlandsresa i länder där malaria finns. Du ska söka vård även om du har tagit förebyggande läkemedel. För aktuell information kan du läsa mer påFolkhälsomyndighetens webbplats.
Om du är i Sverige
Kontakta genast envårdcentraleller enjouröppen mottagningom du har varit i ett område med risk för malaria de senaste tre månaderna och insjuknar med feber och allmänpåverkan.
Om det är stängt på vårdcentralen eller den jouröppna mottagningen, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
När du vill ringa 1177 från ett annat land
Ring +46 771-11 77 00 för att fåsjukvårdsrådgivning när du är utomlands.Då kan du få hjälp att bedöma symtom. Läs mer om hur du fårvård utomlandsoch vad du behöver tänka på.
Behandling
Det är mycket viktigt att du får snabb behandling med läkemedel mot malaria. Du behöver oftast vård på sjukhus.
Hur kan jag minska risken för malaria?
För att minska risken för att bli smittad är det viktigt att du skyddar dig mot myggstick. Du bör använda myggstift på kvällen och på natten. Du bör också ha myggnät över sängen eller luftkonditionering. Myggnät för fönster och dörrar gör det svårare för myggen att ta sig in.Ibland behöver du taläkemedel i förebyggande syfte. Det är viktigt att fortsätta att ta läkemedlet även sedan du har kommit hem igen.
Mer på andra webbplatser
Folkhälsomyndigheten om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Var finns malaria?
Så sprids malaria
Symtom på malaria
När och var ska jag söka vård?
När du vill ringa 1177 från ett annat land
Behandling
Hur kan jag minska risken för malaria?
Mer på 1177.se
Reseråd och vaccinationer
Här kan du läsa mer om allmänna råd inför resan, information om sjukdomar och vilka vaccinationer som kan behövas.
Allmänna reseråd
Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.