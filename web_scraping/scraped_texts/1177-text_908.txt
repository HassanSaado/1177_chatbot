Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Förhårdnader och självsprickor
Självsprickor
Självsprickor
Självsprickor i huden innebär att huden är så tjock och torr att den spricker av sig själv. Det är vanligast på händer och fötter. Du kan göra mycket för att förhindra och behandla självsprickor.
Det är det yttersta hudlagret som spricker när du får självsprickor. Besvären förvärras ofta av kyla och torr luft.
Symtom
Självsprickorna kommer oftast på fotsulorna, särskilt på hälen och stortån. De kan även komma på fingertopparna och handflatorna.
Det kan svida och göra ont i sprickorna.
När och var ska jag söka vård?
Kontakta envårdcentralom du har diabetes eller om självsprickorna blir värre trots att du har behandlat dem själv hemma.
Vänta tills det blir vardag, om det är helg. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då får du hjälp att bedöma dina symtom och råd om vad du kan göra själv.
Vad kan jag göra själv?
Det kan vara svårt att helt bli av med självsprickor, men det finns mycket du kan göra själv för att lindra besvären. På apotek finns olika sorters salvor, krämer och specialplåster som du kan prova. Personalen kan hjälpa dig.
Smörj in huden ofta
Det är viktigt att smörja huden med fet och mjukgörande salva eller kräm. Det kan du göra flera gånger om dagen. Du som har mycket besvär kan också prova något av följande som finns på apotek:
Plåster som lindrar, avlastar trycket mot sprickan och gör så att den läker lättare.
Lösning för hudsprickor som underlättar läkningen och minskar smärtan.
Salva som bedövar huden om sprickan gör mycket ont.
Fotbad en gång i veckan
Du som har besvär med sprickor på fötterna kan prova att ta ett fotbad med såpa eller fotsalt ungefär en gång i veckan. Avsluta med att fila fötterna och smörja med mjukgörande kräm.
Du kan förebygga självsprickor
För att förhindra självsprickor är det viktigt att hålla huden mjuk och smidig. Huden behöver innehålla en viss mängd fukt och fett för att inte bli torr. Här några exempel på vad du kan tänka på:
Använd duscholja i stället för tvål.
Smörj in huden med mjukgörande kräm när du har tvättat dig.
Skydda händerna med plasthandskar när du ska använda diskmedel eller rengöringsmedel. Ha gärna tunna bomullshandskar under.
Använd helst skyddshandskar vid smutsigt arbete.
Använd vantar eller handskar när det är kallt ute.
Undvik att använda träskor eller andra skor med öppen häl. I hela skor bildas fukt som bevarar hudens mjukhet.
Ta kontakt med en fotvårdare om du vill ha hjälp med att sköta dina fötter.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Barn ska ha möjlighet att vara delaktiga
Det finns ingen åldersgräns för när ett barn kan ha inflytande över sin vård. Barnets möjlighet att vara delaktig hänger ihop med barnets mognad.
Ju äldre barnet är desto viktigare är det att hen får vara delaktig i sin vård. För att kunna vara aktiva i vården och ta beslut är det viktigt att du som vuxen och barnet förstår den information ni får av vårdpersonalen.
Ditt samtycke är viktigt
När du har fått information om vilka alternativ och möjligheter till vård du har kan du ge ditt samtycke eller på något annat sätt uttrycka ett ja. Det gäller ävendig som inte är myndig.
Du kanvälja att inte ge ditt samtycke till den vård som du erbjuds. Du får också när som helst ta tillbaka ditt samtycke.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
När och var ska jag söka vård?
Vad kan jag göra själv?
Du kan förebygga självsprickor
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.