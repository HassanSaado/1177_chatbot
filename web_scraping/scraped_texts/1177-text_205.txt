Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Ögon, öron, näsa och hals
Ögonbesvär
Torra ögon
Torra ögon
Torra ögon kan bero på olika sjukdomar, men kan också ha andra orsaker. Här får du råd om hur du kan behandla torra ögon själv.
Symtom
Det är vanligt med besvär om du har torra ögon. Du kan till exempel ha ett eller flera av följande symtom:
Det skaver och svider i ögonen.
Du är trött i ögonen.
Det känns som grus i ögonen.
Det kliar i ögonen.
Ögonen rinner.
Vilka besvär du har och hur mycket kan variera. Det beror också på vilken miljö du är i.
Varför får jag torra ögon?
Exempel på när du kan få torra ögon:
Du blir äldre och får då mindre tårvätska i ögonen.
Du sitter för länge framför datorn eller arbetar i dåligt ljus.
Du är i torr, varm, rökig eller dammig luft under lång tid.
Du är iklimakteriet.
Du har enallergisom gör att du får torra ögon.
Du har opererats i ögat, till exempel motgrå starr.
Du har fått laserbehandling av hornhinnan.
Det är vanligt att få torra ögon i samband med vissa sjukdomar eller om du tar vissa läkemedel.
Vad kan jag själv göra för att lindra torra ögon?
Ibland går det att lindra besvär med torra ögon genom att förändra sin miljö. Undvik till exempel att ha en tv eller datorskärm högt placerad. Då behöver du titta uppåt, vilket gör dina ögon torrare.
Det finns inget effektivt sätt att öka ögonens produktion av tårvätska. Du kan däremot använda medel för att ersätta ögonens tårvätska. Till exempel receptfriaögondroppar som du kan droppa i ögonen. Ögondropparna finns som både gel och tunnare vätska. Du kan byta mellan sorterna när du vill.
Det är bra om du väljer ögondroppar utan konserveringsmedel.
Gör så här när du tar ögondroppar:
Ta ögondroppar mellan fyra och sex gånger varje dag under en vecka.
Använd ögondropparna mer sällan om besvären försvinner. Om besvären kommer tillbaka kan du ta dropparna oftare igen.
Ta ögondropparna oftare eller byt sort om du inte blir av med besvären.
Om dina ögon blir irriterade av ögondropparna ska du byta till en annan sort. Har du svåra besvär så finns det speciell gel som du kan använda när du sover.
Använder du andra ögondroppar eller läkemedel till ögonen ska du ta dem först. Vänta sedan minst 5 minuter innan du tar de andra ögondropparna som ersätter tårvätskan.
När och var ska jag söka vård?
Kontakta envårdcentralom du tror att det är en sjukdom som gör att du får torra ögon. Vänta tills det blir vardag, om det är helg. Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Mer på 1177.se
Röda ögon
Ögoninflammation
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Varför får jag torra ögon?
Vad kan jag själv göra för att lindra torra ögon?
När och var ska jag söka vård?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.