Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av ögon, öron, näsa och hals
Operation av halsmandlar
Operation av halsmandlar
Att halsmandlarna opereras bort är mycket vanligt. Operationen görs oftast på barn, men även på vuxna. Den vanligaste orsaken hos barn är att halsmandlarna är förstorade. Vuxna som behöver få halsmandlarna borttagna har ofta haft halsfluss flera gånger.
Vad är halsmandlar?
Halsmandlarna är två körtlar som sitter på var sin sida avsvalgeti höjd med den bakre delen av tungan. Halsmandlar kan också kallas för tonsiller. Namnet halsmandlar kommer av att körtlarna hos en vuxen person har formen och storleken av en mandel.
Halsmandlarna består av så kallad lymfvävnad, som är en del av kroppensimmunförsvar.Liknande vävnad finns bland annat i en körtel som finns bakom näsan på barn.
Halsmandlarna är större hos barn och krymper sedan gradvis under tonåren. Hos vuxna brukar de vara mycket mindre än hos barn.
Varför görs operationen?
Det finns flera anledningar till att halsmandlarna opereras bort. Den vanligaste orsaken hos barn är atthalsmandlarna är förstorade.Då är de så stora att det blir trångt i svalget och det kan vara svårt att svälja eller andas. Genom att ta bort hela eller delar av halsmandlarna skapas det mer utrymme i svalget.
Immunförsvaret blir inte sämre efter operationen. Det finns liknande vävnad på andra ställen i svalget som skyddar mot infektioner.
Körteln bakom näsan också förstorad
Förstorade halsmandlar är vanligast hos barn. Det är vanligt att barn samtidigt har en förstorad körtel bakom näsan som bidrar till andningsbesvären. I så fall opereras den bort samtidigt som halsmandlarna.
Halsfluss flera gånger
Halsfluss är en infektion i halsmandlarna. Du som har fått halsfluss upprepade gånger kan behöva få halsmandlarna borttagna.
Halsböld
Halsböld är en följdsjukdom till halsfluss. Det har då bildats var bakom halsmandeln som har lett till att det har uppstått en böld. Barn som får halsböld kan behöva få halsmandlarna borttagna. Det gäller också vuxna som har haft minst två halsbölder.
Förberedelser
Samma förberedelser gäller för barn och för vuxna.
Förberedelser innan operationsdagen
Operationen görs undernarkosoch barnet eller du som ska opereras behöver fasta. Det innebär att den som ska opereras inte får äta eller dricka någonting under några timmar innan narkosen. Hur länge du eller barnet behöver fasta får ni information om av vårdpersonalen innan operationen.
Berätta om du tar några läkemedel
Tala om för läkaren innan operationen om du eller barnet tar några läkemedel. Det är extra viktigt om det gäller läkemedel vid diabetes och blodförtunnande läkemedel.
Det finns även andra läkemedel som ökar risken för blödning. Det är till exempel vissasmärtstillande och febernedsättande läkemedelsom innehåller ibuprofen. Använd istället läkemedel med paracetamol vid feber eller smärta veckorna innan operationen.
Även vissa antidepressiva läkemedel och vissa naturläkemedel ökar risken för blödning.
Förberedelser på kliniken
På kliniken får barnet eller du som ska opereras träffa läkaren som ska göra operationen. Läkaren berättar hur operationen går till och svarar på frågor.
Det finns risker med att sövas om man har en pågående förkylning och inte är helt frisk. Då behöver operationen flyttas fram. Tala därför om för läkaren om barnet eller du som ska opereras är förkyld eller nyss har varit det. Kontakta mottagningen i förväg om du är osäker.
Barn som ska sövas
En närstående får alltid följa med in i operationssalen och vara med tills barnet har somnat. Det brukar ta ett par minuter för barnet att somna.
Här kan du läsa mer omnär barn ska opereras.
Så går operationen till
Operationen går till på samma sätt oavsett om det är ett barn eller en vuxen som ska opereras.
Under operationen ligger du som ska opereras på rygg. Munnen hålls öppen med hjälp av ett speciellt verktyg som också håller nere tungan.
Läkaren använder ofta ett vasst instrument om hela halsmandlarna ska tas bort. Om endast en mindre del ska opereras bort används istället ultraljud, värme eller laser.
Stoppa blödningen
När halsmandlarna ska tas bort helt blöder det alltid lite i svalget. För att stoppa blödningen använder läkaren små kompresser som trycks på sårområdet. Hen kan också använda ett instrument som löder ihop blodkärlen.
Operation tar oftast mellan tjugo och fyrtio minuter.
Så mår man efteråt
Efter operationen flyttas barnet eller du som har opererats till en uppvakningsavdelning. En närstående bör vara med på uppvakningsavdelning när barnet vaknar.
Det är vanligt att må illa efter att man har varit sövd, men det brukar gå över snabbt.
Kvar för observation
Efter operationen får den som har opererats vara kvar några timmar för observation. Det beror på att läkaren ska kunna kontrollera om det börjar blöda från operationssåret.
Ibland går det bra att lämna kliniken samma dag som operationen, men ibland behöver man vara kvar över natten.
Du som har opererats ska inte köra bil samma dag som operationen.
Det kan göra ont efter operationen
Det är vanligt att ha ont i halsen och att smärtan strålar upp mot öronen.Smärtstillande läkemedelsom innehåller paracetamol brukar hjälpa bra.
Ibland kan det göra mer ont den tredje dagen efter operationen. Det beror på att såret håller på att dra ihop sig. Det är viktigt att ta smärtstillande läkemedel regelbundet för att slippa få mycket ont. Det gäller framför allt under första veckan.
Det varierar hur länge smärtstillande läkemedel behövs. Barn brukar behöva använda det i ungefär en vecka. Tonåringar och vuxna kan behöva använda smärtstillande läkemedel i upp till två veckor efter operationen.
Det är vanligt att få läkemedel som förebygger inflammation men som också är smärtstillande. Det kan till exempel vara läkemedel som innehåller ibuprofen eller naproxen.
Sårskorpa
Såren efter operationen får en gråvit hinna efter ett tag. Det är ett slags sårskorpa som är kroppens sätt att läka sår inne i munnen.
Mat och dryck efter operationen
Det kan vara svårt att äta och dricka efter operationen. Det kan därför vara bra att börja med flytande mat och sedan gå över till mat som är mer lättuggad.
Det kan kännas bra att äta till exempel glass, yoghurt, pasta, potatismos och pannkakor. Det kan vara bra att undvika att äta hård och krispig mat som knäckebröd, chips och hårda äpplen. En del mat kan göra så att det svider i halsen. Det kan vara citrusfrukter, juice och starkt kryddad mat.
Träning och rörelse efter operationen
Undvik motion och annan fysisk ansträngning under de första två veckorna efter operationen, eftersom operationssåren då kan börja blöda. Det går däremot bra att vara utomhus och leka lugnt eller ta promenader.
Barn behöver vara hemma från förskola eller skola i ungefär en vecka efter operationen. Vuxna behöver vara hemma ungefär lika länge.
De flesta blir av med besvären direkt
De flesta blir av med sina besvär efter operationen. Barn som har haft svårt att andas på grund av förstorade halsmandlar brukar få lättare att andas direkt efter operationen. Däremot kan barnet fortsätta att snarka i några dygn efter operationen, men det brukar gå över.
Uppföljning efter operationen
Det kommer att skickas två enkäter med posten efter operationen. Den första kommer efter ungefär en månad, den andra efter ungefär sex månader. Enkäten kommer frånSveriges kvalitetsregister för tonsilloperation. Det är ettnationellt kvalitetsregister.Uppgifterna samlas in för att vården vid operationer av halsmandlar ska bli bättre.
Komplikationer och följdsjukdomar
En del kan få blödningar efter operationen. Risken är störst de första sex timmarna efter operationen och efter ungefär en vecka. Det beror på att svullnaden har gått ner då och sårskorpan börjar lossna.
Halsmandlarna kan växa tillbaka efter operationen men det är ovanligt. Då kan besvären komma tillbaka.
Det är mycket ovanligt men om det finns en liten bit kvar av halsmandeln efter operationen kan du fortsätta fåhalsfluss. Då kan du behöva opereras igen.
När du behöver söka vård
Kontakta direkt kliniken där operationen gjordes om det kommer färskt blod eller blodblandad saliv ur munnen. Om det är stängt på kliniken, sök vård på en akutmottagning.
En del kan också fåfeberdagen efter operationen, men den brukar gå över snabbt. Kontakta kliniken där operationen gjordes om febern är över 38 grader eller om det gör mer ont i svalget. Det kan bero på en infektion.
Påverka och delta i din vård
För att du ska kunna vara delaktig i din eller ditt barns vård och behandling är det viktigt att duförstår informationen du fårav vårdpersonalen. Ställ frågor om du inte förstår. Du ska till exempel få information om behandlingsalternativ ochhur länge du kan behöva vänta på vård och behandling.
Även barn ska vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har också möjlighet attfå hjälp av en tolk om du har en hörselnedsättning.
Mer på andra webbplatser
Tonsilloperation.se
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är halsmandlar?
Varför görs operationen?
Förberedelser
Så går operationen till
Så mår man efteråt
Komplikationer och följdsjukdomar
Påverka och delta i din vård
Mer på 1177.se
Att ge läkemedel till barn
När barn ska få läkemedel är det extra viktigt att ge rätt dos. Vilken dos barnet ska få beror till exempel på barnets ålder och vikt. Ibland kan det vara svårt för barn att ta läkemedel. Det finns en del knep som brukar fungera.
Nationella kvalitetsregister
I nationella kvalitetsregister samlas information från hela landet om en viss sjukdom eller behandling.
Resultatdata från Tonsilloperationsregistret
För att kunna förbättra vården vid operationer av halsmandlar samlas olika uppgifter i Tonsilloperationsregistret, som är ett nationellt kvalitetsregister. Läs mer på Tonsilloperationsregistrets webbplats.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.