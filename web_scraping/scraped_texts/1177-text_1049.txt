Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Efter förlossningen
Infektion i livmodern efter förlossning
Infektion i livmodern efter förlossning
Efter förlossningen är livmodern mer känslig och mottaglig för bakterier. Då finns det en ökad risk för att livmodern blir infekterad. Infektion i livmodern är en av de vanligaste orsakerna till att få feber efter en förlossning.
Med behandling brukar man känna sig bättre redan efter några dagar. Infektionen kallas även endometrit.
Den här texten finns också pålätt svenskasamtöversatt till flera språk.
Symtom på infektion
Det är vanligt att få ett eller flera av följande symtom:
Feberöver 38 grader.
Ont i nedre delen av magen. Det kan kännas som stark mensvärk. Det känns ömt om du trycker på livmodern.
Det luktar kraftigt illa om avslag och flytningar. Avslag är blodet som kommer efter förlossningen. Avslag brukar ha en stark lukt, så det kan vara svårt att avgöra om det beror på infektion eller inte.
Du kan också hahuvudvärkoch känna dig trött.
När och var ska jag söka vård?
Kontakta genast en förlossningsavdelning eller enjouröppen mottagningom du tror att du har en infektion i livmodern. Om det inte går eller är stängt, sök vård på en akutmottagning eller en gynekologisk akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Hur kan jag förebygga?
För att förebygga infektion i livmodern finns det några saker att tänka på:
Avstå från att bada så länge du har avslag. Duscha går bra.
Använd kondom vid samlag i slidan.
Undvik mensskydd som du för in i slidan, som menskopp eller tamponger.
Behandling
En infektion i livmodern behandlas med antibiotika. Du kan behöva ta febernedsättande läkemedel om du har hög feber. Det är viktigt att du vilar.
En del behöver få vård på sjukhus några dygn för att fåantibiotikai dropp direkt i blodet. Barnet brukar vara med på sjukhuset. Ofta kan även en närstående vara med. Efter några dygn brukar man kunna lämna sjukhuset och fortsätta behandlingen med antibiotika i tablettform.
Läkaren kan göra ettultraljud. Ultraljudet kan visa om det finns rester av moderkakan eller fosterhinnorna i livmodern. Du kan behöva få läkemedel som gör att livmodern drar ihop sig om det finns rester kvar. Läkaren kan också behöva göra enskrapning.
Vad beror infektion i livmodern på?
När barnet har fötts lossnar moderkakan från livmodern. Då blir det ett sår. Det kan bli infektion i såret. Risken ökar om ett eller flera av följande påståenden stämmer in:
Förlossningen har tagit lång tid. För dig som har fött barn för första gången räknas mer än 15 timmars aktivt förlossningsarbete som lång tid. För dig som har fött barn tidigare räknas mer än 11 timmars aktivt förlossningsarbete som lång tid.
Det tog mer än 18 timmar från att vattnet gick till att barnet föddes.
Du behandlades för infektion i livmodern redan under förlossningen.
Moderkakan lossnade inte av sig själv.
Det finns rester av moderkakan eller fosterhinnorna kvar i livmodern.
Förlossningen fick avslutas medsugklockaellerakut kejsarsnitt.
Du förlorade mycket blod under förlossningen.
Hur länge finns risken för infektion?
Risken att få infektion i livmodern räknas som störst mellan 1 till 10 dagar efter förlossningen. Senare infektioner förekommer, men det är ovanligt.
Undersökning
Det här är undersökningar som läkaren kan göra när du kommer till sjukhuset:
Engynekologisk undersökning. Läkaren tar prover från slidan och kontrollerar avslaget. Det är ett tecken på infektion om läkaren bedömer att avslaget luktar kraftigt illa.
Mätning av temperaturen för att se om du har feber.
Blodprover som kan visa på infektion.
Urinprov som kan visa på bakterier.
Komplikationer
Infektionen kan sprida sig utanför livmodern om den inte behandlas. Den kan bland annat sprida sig till blodkärlen och orsakasepsis - blodförgiftning. Infektionen kan också öka risken för blodproppar.Om infektionen sprider sig får du kraftig värk i magen, hög feber och mår mycket dåligt. Den allvarligare formen av infektion i livmodern är ovanlig.
Infektion i livmodern brukar sällan påverka möjligheten att bli gravid igen.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom på infektion
När och var ska jag söka vård?
Hur kan jag förebygga?
Behandling
Vad beror infektion i livmodern på?
Hur länge finns risken för infektion?
Undersökning
Komplikationer
Påverka och delta i din vård
Aktuella artiklar
Bristningar vid förlossning
De flesta får sår i underlivet efter en förlossning. Såren kallas för bristningar. Det är olika hur stor bristning man får. Bristningen sys ihop direkt efter förlossningen. En tid efter förlossningen kan bristningen göra ont och underlivet kan kännas svullet. Sök vård om dina besvär inte går över.
Undersökningar av det nyfödda barnet
Ett nyfött barn blir undersökt på flera olika sätt under sina första dygn.
Sex efter att du har fått barn
Det är ofta en stor omställning att få barn. Det är vanligt att sexlivet blir annorlunda än vad det var innan. Det kan bero på olika saker. Ibland saknas sexlust, av olika anledningar.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.