Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Olika sätt att föda barn
Ställningar att föda i
Ställningar att föda i
Alla förlossningar är olika, tar olika lång tid och kräver olika ställningar. Det kan vara svårt att veta i förväg vilken ställning som är bäst för dig. Ofta är det också skönt att byta ställning då och då för att inte trötta ut sig.
När du kommer till förlossningsavdelningen är personalen med och stöttar dig. De kan föreslå olika ställningar genom hela förlossningen.
Den här texten finns också pålättläst svenskasamtöversatt till flera språk.
Bra att byta ställning
Det är bra att röra på sig lite och ändra ställning ibland. Då går det lättare för barnet att sjunka ner i bäckenet. Det brukar gå bra att röra på sig även om man har fått bedövning.
Ibland behöver förlossningen skyndas på. Då kan det vara bra med en upprätt ställning. Ibland behöver förlossningen bromsas upp, till exempel när du ska krysta. Då kan det vara bra med en mer liggande ställning.
Hjälpmedel
Det brukar finnas hjälpmedel för olika ställningar på förlossningsavdelningen. Det kan finnas saccosäckar, gåbord, ställbara sängar och särskilda pallar.
Stående
Ibland gör det mindre ont om du är uppe och rör på dig. Under värkarna kan det vara skönt att stå och hänga. Du kan hänga på en närstående, mot sängen eller någon annan möbel. På förlossningsavdelningen finns också särskilda gåbord att luta sig emot.
Helst ska du kunna hänga så att det blir så lite tyngd som möjligt på fötterna. Då kan musklerna i bäckenet slappna av. När du slappnar av blir det lättare för barnet att tränga ner i bäckenet.
För att ställningen ska fungera bra kan du stå med lätt böjda knän och ha benen brett isär. Försök att gunga på höfterna ibland. Glöm inte att andas och att titta upp då och då.
Det går att vila även i upprätt ställning. Du kan vila framåtlutad mot en saccosäck eller sitta på en stol och luta dig framåt mot något stöd.
När det är dags att krysta fram barnet är det ovanligt att stå upp. Det kan vara svårt för barnmorskan att hjälpa till och hålla emot om det behövs. Då kan det finnas ökad risk förbristningar. Det är extra viktigt att du har ett bra samarbete med barnmorskan, om du vill prova att stå upp när du ska krysta.
På alla fyra
Det kan hjälpa att stå på alla fyra om du har ont i ryggen. Det är en ställning som avlastar ryggen och dessutom ger dig bättre kraft vid krystningen. Det kan kännas bra att röra på höfterna. När du står på alla fyra minskar också obehaget du kan känna när barnets huvud trycker mot ändtarmen.
Ställningen kan göra det lättare för barnets huvud att komma ner i bäckenet. Du kan växla mellan att sitta på huk under krystvärkarna och luta dig mer framåt i värkpauserna. Att stå på alla fyra kan vara en bra ställning om förlossningen går fort.
På huk
Det är ganska ovanligt att sitta på huk när du ska föda fram barnet. Ställningen har både fördelar och nackdelar. Fördelen är att ställningen ger bäckenet stort utrymme. Det är svårt att hålla emot, så det kan gå snabbt att få fram barnet.
Nackdelen är att det samtidigt kan vara svårt för barnmorskan att ha uppsikt och hålla emot om det behövs. Det finns studier som visar att det kan finnas större risk för bristningar om du föder fram barnet när du sitter på huk.
Det är extra viktigt att ha ett bra samarbete med barnmorskan om du vill sitta på huk.
Förlossningspall
Att föda sittande på en förlossningspall påminner ganska mycket om att föda sittande på huk. Det är extra viktigt att samarbeta med barnmorskan. Bäckenet vidgas och det blir lättare för barnet att tränga ned.
Pallen ger ett bra stöd och du kan slappna av i lårmusklerna och sätet. En närstående kan sitta bakom som ett extra stöd. Om utdrivningsskedet tar lite tid är pallen ett bra alternativ. Det brukar finnas särskilda pallar på förlossningsavdelningen.
På knä
Sängarna på förlossningsavdelningen brukar ha ställbar rygg. En ställning kan vara att stå på knä i sängen och luta sig mot huvudändan som är uppfälld. Det kan vara skönt att ha en saccosäck mellan magen och sängen som extra stöd.Det brukar vara lätt för barnmorskan att kunna hjälpa till. Hen kan hålla emot när barnet kommer, om det behövs.
Under värkpauserna kan du luta dig framåt och under krystvärkarna kan du halvsitta. En framåtlutad ställning kan avlasta ryggen under utdrivningsskedet. Byt ställning om du blir trött i knäna och benen.
Halvsittande
En av de vanligaste förlossningsställningarna är halvsittande. Som stöd för ryggen kan du ha en saccosäck eller en närstående som sitter bakom dig. Försök att ha knäna uppdragna så att bäckenet kan vidgas.
Den här ställningen gör att det blir lite uppförsbacke för barnet. Då får du inte hjälp av tyngdlagen som vid en mer upprätt förlossningsställning. En fördel med den här ställningen är att du kan ha ögonkontakt med barnmorskan.
Liggande på sidan
Många tycker att det känns bra att ligga på sidan och föda. Du får inte hjälp av tyngdkraften som vid en mer upprätt förlossningsställning. Det kan vara bra om man inte vill att det ska gå för fort, till exempel när du ska krysta ut barnet.När det kommer en värk trycks barnets huvud fram. När det är paus i värkarna glider barnet tillbaka inne i slidan. På så sätt töjer slidan ut sig på ett bra sätt.
Ställningen kan till exempel underlätta om du känner obehag när barnets huvud trycker mot ändtarmen. Att ligga på sidan är bra när du behöver vila.
Det kan vara jobbigt att hålla upp sitt översta ben. I så fall kan det finnas ett särskilt stöd som underlättar.
Att ligga på sidan kan minska risken för bristningar.
Gynläge
Det här är samma ställning som du får ligga i när du gör engynekologisk undersökning. Du ligger på rygg med benen vilande i benstöd. Du ligger inte platt, utan halvsitter. I gynläget vidgas bäckenet, vilket kan göra det lättare att föda fram barnet.
Ställningen används ofta om det blir någon komplikation under förlossningen. Då kan barnmorskan eller läkaren få extra bra uppsikt. Gynläge brukar vara det bästa om personalen behöver använda sugklocka.
Gynläge används oftast vid sätesförlossning, det vill säga när barnet föds med stjärten först.
Barnmorskan kan också be dig att ligga på rygg för att det då är lättare att kontrollera barnets hjärtljud eller undersöka hur mycket livmodern har öppnat sig.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Bra att byta ställning
Hjälpmedel
Stående
På alla fyra
På huk
Förlossningspall
På knä
Halvsittande
Liggande på sidan
Gynläge
Aktuella artiklar
Smärta under förlossningen
Det gör ont att föda barn. Hur man upplever smärtan är olika. Kroppen är gjord för att hantera smärta. Men det finns olika metoder som kan hjälpa till att lindra smärtan om det behövs.
Besvär efter förlossningen
När du har fött barn händer det mycket i kroppen. Det kan du känna av på olika sätt. Hormoner ändras och muskler och leder belastas på ett nytt sätt. Din kropp börjar ställa om sig efter graviditeten. Här kan du läsa om besvär som du kan få efter att du har fött barn.
Att sköta ett nyfött barn
Här får du tips och råd om allt som kommer med en nyfödd. Läs och se filmer om matning, skötsel, säkerhet och om hur det kan vara att bli förälder.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.