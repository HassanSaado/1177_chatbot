Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Sexuell hälsa
Skydd mot graviditet
Mellanpiller och minipiller
Mellanpiller och minipiller
Mellanpiller och minipiller är preventivmedel i tablettform som du tar varje dag. De innehåller hormonet gestagen. Mellanpiller ger ett effektivt skydd mot graviditet om du tar dem som du ska. Mellanpiller är mer effektiva än mini-piller
Vad är skillnaden mellan mellanpiller och minipiller?
Den största skillnaden mellan mellanpiller och minipiller är hur mycket gestagen de innehåller. Mellanpiller innehåller lite mer gestagen än minipiller. Mellanpiller är mer effektiva än mini-piller
Med mellanpiller får du ingen ägglossning vilket förhindrar befruktning när du tar dem regelbundet. För en del personer uteblir ägglossning även vid mini-piller.
Mellanpiller behöver du inte ta samma tid varje dag. Minipiller måste du ta samma tid varje dag.

Hur gör jag om jag vill börja med mellanpiller eller minipiller?
Boka en tid på en ungdomsmottagning, en barnmorskemottagning eller en mottagning för sexuell hälsa om du vill börja med mellanpiller eller minipiller.
Vid besöket kommer du bland annat att få svara på frågor om din hälsa, din mens och om du har genetiska anlag för blodpropp. Den du träffar kommer att mäta ditt blodtryck.
Du får ett recept och kan hämta ut dina piller på ett apotek.
Vad kostar det?
Olika preventivmedel kostar olika mycket. Preventivmedel som skrivs ut på recept är billigare eller gratis i en del regioner för dig som är under 26 år. Det kan därför vara bra att undersöka vad som gäller i den region där du bor.
Hur använder jag mellanpiller och minipiller?
Börja ta dina piller med en gång, oavsett om du harmenseller inte. Det tar sju dagar innan du är skyddad mot graviditet. Du är skyddad redan från den första dagen om du börjar på mensens första dag.
Hur du ska använda dina piller beror på vilken av de två sorterna du tar.
Mellanpiller behöver du inte ta precis samma tid varje dag. Det får däremot inte gå mer än 36 timmar mellan pillren.
Minipiller ska du ta samma tid varje dag. Det får inte gå mer än 27 timmar mellan pillren.
Du får själv bestämma vilken tid på dygnet du vill ta dina minipiller. Det kan vara bra att ta dem samtidigt som du gör andra saker som du brukar göra vid samma tid varje dag, till exempel när du borstar tänderna eller äter frukost.
Du kan ställa ett alarm den första tiden. Då minskar risken för att du ska glömma att ta dem.
Det finns även appar att ladda ner till mobilen.
När passar mellanpiller och minipiller?
Mellanpiller och minipiller passar bra om du kommer ihåg att äta en tablett varje dag. Mellanpiller och minipiller passar också om du inte vill eller kan tap-piller som innehåller östrogen. Det kan till exempel vara på grund av ärftlighet för att få en blodpropp, att du har fått högt blodtryck eller att du har en kraftig övervikt.
Det går bra att använda mellanpiller och minipiller om du ammar.
Fördelar med mellanpiller och minipiller
Många som tar mellanpiller eller minipiller får oregelbundna blödningar eller ingen blödning alls.
Hormonerna i mellanpiller och minipiller kan göra att besvär med till exempelriklig mens,mensvärkminskar. Ibland minskar också besvär medPMS.
Mellanpiller och minipiller minskar risken förcancer i livmodern.
När passar inte mellanpiller och minipiller?
Mellanpiller och minipiller passar inte om du tycker att det är svårt att komma ihåg att ta en tablett varje dag.
Det passar inte heller om du tycker att det är viktigt att ha regelbunden mens. Många som tar mellanpiller eller minipiller får oregelbunden mens eller ingen mens alls.
Nackdelar med mellanpiller och minipiller
Skyddet påverkas om du kräks får kraftig diarré eller glömmer att ta en tablett.
Mellanpiller och minipiller skyddar inte motkönssjukdomar.
Du kan få oregelbundna blödningar eller sluta blöda helt. Metoden passar därför inte dig som vill blöda regelbundet.
Vad gör jag om jag har glömt att ta mitt piller?
Läs i bipacksedeln som ligger i asken tillsammans med dina piller. Där står det exakt vad som gäller för just din sort.
För de flesta mellanpiller och minipiller gäller att du ska ta ditt piller så fort du kommer på att du har glömt att ta det. Det innebär att det kan bli två piller på samma dag.
OBS! Detta gäller inte preventivmedlet Slinda. Du som äter Slinda ska läsa om hur du ska göra i bipacksedeln.
Vad gör jag om jag har kräkts eller haft diarré?
Det tar omkring fyra timmar för kroppen att hinna ta upp hormonet i mellanpiller och minipiller. Skyddet kan därför påverkas om du kräks eller har upprepade kraftiga diarréer innan det har gått fyra timmar efter att du tog pillret. Ta då ett nytt piller. Du behöver inte ta ett nytt piller om du bara är tillfälligt lös i magen.
Den nya tabletten ska du ta från en annan karta, så att det inte fattas på den du använder för tillfället. Den kartan du lånar ett piller från kan du ha som reserv om du behöver ta en extra tablett någon annan gång. Du kan även klippa ur några tabletter från den kartan och till exempel ha i väskan ifall du sover borta och inte har med dig din vanliga karta.
Du behöver skydda dig om du glömt att ta ditt piller
Det tar sju dagar innan du är skyddad mot graviditet igen efter att du har missat ett piller. Det gäller både mellanpiller och minipiller. Använd kondom som skydd om du har slidsamlag inom sju dagar och inte vill riskera att bli gravid.
Spermier kan överleva i livmodern och äggledarna i upp till fem dagar. Ta därför ettakut-p-pillerom du hade slidsamlag dygnet innan du missade att ta ditt piller. Kontakta en barnmorska, eller den person som har skrivit ut dina piller om du känner dig osäker.
Hur slutar jag med mellanpiller och minipiller?
Det är olika hur snabbt mensen kommer tillbaka efter att du har slutat med mellanpiller och minipiller. En del får regelbunden mens direkt. För andra kan det ta några månader. Det vanligaste är att mensen kommer tillbaka efter en till två månader.
Använd något annatpreventivmedelom du har slidsamlag och inte vill bli gravid. Skydda dig även om mensen inte har kommit tillbaka än. Ägglossningen sker ungefär 14 dagar innan mensen kommer. Det är då möjligheten är som störst att du blir gravid.
Hur fungerar mellanpiller och minipiller?
Mellanpiller och minipiller gör att sekretet i livmoderhalsen blir segt och tjockt. Spermierna får då svårare att komma i livmodern. De påverkar även slemhinnan inne i livmodern. Slemhinnan blir tunn och kan därför inte ta emot ett befruktat ägg.
Mellanpiller gör också att du inte får någon ägglossning.
Preventivmedel som innehåller hormoner påverkar kroppen
Alla preventivmedel som innehåller hormoner påverkar kroppen. Kroppen behöver ofta lite tid för att vänja sig, och sedan brukar biverkningarna försvinna.
En del som använder minipiller fårakne, känner sig nedstämda eller fårminskad sexlust, speciellt i början.
Det är vanligt att dinmensuteblir helt eller att du fåroregelbundna blödningarnär du använder minipiller. Det beror på att minipiller och mellanpiller påverkar slemhinnan inne i livmodern.
Du ska byta till ett annat preventivmedel om du fortfarande har jobbiga biverkningar som inte har gått över efter tre månader. Kontakta den som skrev ut ditt preventivmedel om inte mår bra av det.
Du ska förstå informationen
För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår. Du har möjlighet att få hjälp av en tolk om du inte pratar svenska. Du har också möjlighet att få hjälp av en tolk om du har en hörselnedsättning.
Läs mer omdina rättigheter i vården enligt patientlagen.
Fråga om läkemedel
Du kan ringa tillLäkemedelsupplysningenoch fråga om läkemedel – hur de fungerar, hur de ska användas och förvaras. Du kan även diskutera risker och biverkningar eller andra frågor kring användning av läkemedel.
Du kan ringa 0771-46 70 10 helgfria vardagar mellan 8.00 och 17.00.
Du kan alltid kontakta ett apotek om du har frågor om läkemedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är skillnaden mellan mellanpiller och minipiller?
Hur gör jag om jag vill börja med mellanpiller eller minipiller?
Vad kostar det?
Hur använder jag mellanpiller och minipiller?
När passar mellanpiller och minipiller?
När passar inte mellanpiller och minipiller?
Vad gör jag om jag har glömt att ta mitt piller?
Hur slutar jag med mellanpiller och minipiller?
Hur fungerar mellanpiller och minipiller?
Preventivmedel som innehåller hormoner påverkar kroppen
Du ska förstå informationen
Fråga om läkemedel
Mer på 1177.se
Preventivmedel – skydd mot graviditet
Det finns olika sätt att skydda sig mot oönskad graviditet. De olika sätten brukar kallas för preventivmetoder eller preventivmedel. Kondom och femidom är de enda metoderna som också skyddar mot könssjukdomar om de används på rätt sätt.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
Akuta metoder – kopparspiral och akut-p-piller
Det finns två sätt att minska risken att bli gravid efter att du har haft ett oskyddat vaginalt samlag. Det ena sättet är att sätta in en kopparspiral. Det andra sättet är att ta ett akut-p-piller.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.