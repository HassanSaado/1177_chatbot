Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Operationer
Operationer av mage och tarmar
Gastrostomi
Gastrostomi – näring genom en knapp eller slang i magen
En gastrostomi innebär att du kan få näring genom en slang i magen. Då kan du ge du dig själv näring med till exempel en pump eller spruta genom slangen.
Det går också att få läkemedel genom gastrostomin.
Både barn och vuxna kan få en gastrostomi.
Vad är en gastrostomi?
En gastrostomi är en slang som går genom huden på magen till din magsäck. Du får i dig den näring du behöver genom slangen.
Det finns olika sorters gastrostomi. Vilken som fungerar bäst för dig bestämmer du tillsammans med din läkare. En gastrostomi kan också kallas för PEG eller gastrostomiknapp. En del gastrostomier behöver bytas efter ett tag, andra går att ha kvar så länge man behöver den.
Det är olika hur länge man behöver ha gastrostomi. Den kan tas bort om den inte behövs längre.
Du kan få en gastrostomi om du har svårt att tugga, svälja eller inte får i dig tillräckligt med näring.
Förberedelser
Du får veta mer hur du ska förbereda dig och hur det går till när du ska få din gastrostomi från mottagningen som ska sätta in gastrostomin.
När du kommer till mottagningenfår du envenkateter i handen eller armen.I venkatetern kan du få lugnande och avslappnande läkemedel om det behövs.
Så går det till
Innan du får din gastrostomi får dulokalbedövning. Du kan också blisövd med narkos. Du får veta innan vad som gäller för dig.
Det kan vara olika hur det går till att få gastrostomin på plats i magsäcken.
Läkaren kan föra in gastrostomin genom ett snitt i huden på magen. Först får du lokalbedövning. Snittet är ungefär 1 centimeter. Läkaren kan behöva undersöka dig med ultraljud för att se att gastrostomin hamnar rätt.
Gastrostomin kan också föras ner i magen med hjälp av ettgastroskop. Då kan du behöva bli sövd först.
Så mår du efteråt
Du kan behöva stanna på sjukhuset till nästa dag efter du har fått din gastrostomi. Hur länge du behöver stanna beror på hur du mår.
Du får stanna kvar på mottagningen i en timme om du har fått lugnande eller smärtstillande läkemedel. Beroende på hur du mår kanske du behöver ta det lugnt resten av dagen.
Vänta tills nästa dag med att köra bil, cykla eller annat som kräver koncentration. Din reaktionsförmåga kan vara nedsatt, även om du känner dig pigg.
Du får duscha redan dagen efter att du fått din gastrostomi. Du ska undvika att bada de första tre veckorna.
Du får information innan du lämnar sjukhuset
Innan du lämnar sjukhuset får du information om hur du tar hand om din gastrostomi, till exempel hur du håller rent runt gastrostomin och när du behöver få den utbytt.
Du får också information om hur du ska få näring genom gastrostomin. Det finns olika sätt som du kan få näring. Det kan till exempel vara med hjälp av en pump, en spruta, eller en slang med dropp.
Om du kan äta vissa saker själv genom munnen är det bra att du fortsätter med det. Din läkare eller dietist kan bestämma hur mycket näring du behöver komplettera med genom gastrostomin.
Komplikationer och biverkningar
Du kan få en infektion eller en blödning efter att du har fått en gastrostomi, men det är ovanligt. Det är också ovanligt att gastrostomin ramlar ur. En del får besvär med att det läcker magsaft i magen.
Kontakta mottagningen där du fick gastrostomin om något av följande händer:
Du får feber.
Det blöder från såret.
Du får ont i magen.
Ring telefonnummer 1177 om du vill hasjukvårdsrådgivning. Då kan du få hjälp med att bedöma dina symtom eller hjälp med var du kan söka vård.
Om det är bråttom
Sök vård på en akutmottagning om gastrostomin ramlar ut inom tre veckor efter att du fått den.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Ävenbarn ska få vara delaktiga i sin vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Vad är en gastrostomi?
Förberedelser
Så går det till
Så mår du efteråt
Komplikationer och biverkningar
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.