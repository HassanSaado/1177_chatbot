Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Mun och tänder
Tänder
Ilningar i tänderna
Ilningar i tänderna
Ilningar i tänderna betyder att det gör ont i tänderna, till exempel när du äter eller dricker något kallt. Ilningarna kommer ofta plötsligt och går oftast över fort.
Ibland kallas ilningar för isningar.
Ilningar i tänderna kan ha många orsaker. Du kan ha fått ett hål eller sprickor i tänderna. En annan vanlig orsak är att tandens rot har blivit synlig. Det kan till exempel hända om du borstat tänderna på fel sätt och skadat tandköttet, eller om du nyligen tagit bort tandsten.
När och var ska jag söka vård?
Du kan kontakta en tandvårdsmottagning om du har ilningar som påverkar det dagliga livet och inte går över av sig själv.
Om du har ihållande värk i tanden och den är känslig för både varmt och kallt bör du söka tandläkare akut för att ta reda på orsaken och få behandling.
Ringtelefonnummer 1177om du vill ha sjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Börja med att kontakta en tandläkare eller tandhygienist, som kan undersöka och utreda orsaken till besvären.
Du kan få en remiss till en specialist om du behöver få någon mer utredning eller behandling. Det kan till exempel hända om tandvårdspersonalen misstänker att ilningarna beror på nervsmärtor från käken eller någon annan sjukdom
Sprickor och ömhet i tänderna
När du har beskrivit hur svåra ilningarna är och hur länge du haft dem undersöks tänderna för att se om det finns skador eller karies. Tandläkaren eller tandhygienisten letar också efter synliga sprickor i tänderna.
Tandvårdspersonalen knackar på tänderna med ett litet verktyg eller spegeln där du har ilningar och undersöker om du har någon öm tand. Det kan också kännas ömt när du pressar samman tänderna. Du kan få bita i ett särskilt instrument av plast för att upptäcka om det finns sprickor i tanden.
Skador av tandborstning
Tandläkaren eller tandhygienisten undersöker också om det finns skador av tandborstning. Det vill säga om kanten på tandköttet har dragit sig tillbaka och roten på tanden är oskyddad. Ibland har även den nedersta delen av den synliga tanden nötts bort på grund av att du har borstat tänderna för hårt.
Bettskador och frätskador
Om dugnisslar eller pressartändernakan det bero på att vissa tänder belastas mer än andra. Det brukar kallas att bettet är instabilt. Tandläkaren eller tandhygienisten undersöker ditt bett och om tänderna är nötta eller spruckna på grund av tandgnissling.
Tandvårdspersonalen undersöker också om det finns frätskador på tänderna. Frätskador brukas också kallas för erosion av tänderna.
Röntgenbilder
Oftast tasröntgenbilderpå tänderna för att se om det finns karies under fyllningarna eller mellan tänderna. Bilderna visar också om det finns en skada som påverkat tandens nerv och om det finns andra skador i och runt tänderna.
Olika tester
Tandläkaren eller tandhygienisten kan också testa om tanden är känslig för kyla genom att blåsa luft på den.
Genom att skicka en svag ström i tanden undersöks om tandens nerv fortfarande lever. Det går på några sekunder och känns som en pirrning i tanden. Det går också att testa om tanden är extremt känslig för värme, tryck eller belastning.
Behandlingar mot ilningar
Vilken behandling du får beror på orsaken till besvären. Orsaker till ilningar kan vara följande:
känsliga tandhalsar och ytliga sprickor
tandborstskador
tandgnissling
ilningar från tandytan och tandhalsarna
hål i tänderna
djupa sprickor i tanden
frätskador.
Känsliga tandhalsar och ytliga sprickor
Du kan får fluoridbehandling i form av fluoridlackning om orsaken till ilningarna är känsliga tandhalsar eller ytliga sprickor på tänderna.
Tandborstskador
Fluoridlackning och en bättre tandborstningsteknik kan göra att du blir av med ilningarna om problemen beror på tandborstskador.
Tandgnissling
En bettskena när du sover kan lindra dina besvär om ilningarna beror påtandgnissling. Det är en plastskena som skyddar tänderna mot de krafter som uppstår om du gnisslar eller pressar tänderna.
Tandgnissling eller tandpressning beror ofta påstress. Det är därför också viktigt att försöka minska på stressen.
Ilningar från tandytan och tandhalsarna
Tandläkaren kan behandla tanden med en permanent lack som täpper till tandens känsliga yta om ilningarna kommer från tandytan och tandhalsarna. Ibland behövs det större fyllningar för att reparera skador som gör att det ilar. De kan göras av komposit, som är en sorts plast.
Regelbundenfluoridsköljningvarje dag kan minska besvären.
Om det behövs kan du lägga fluoridgel i en särskild sked, som är en mjuk plastskena som täcker tänderna. Skeden sitter runt tänderna och gör att fluoridbehandlingen blir effektivare.
Hål i tänderna
Orsaken till ilningarna kan varahål i tändernaeller en trasig fyllning. Då tar tandläkaren först bort den skadade delen av tanden, bakterierna och så mycket som möjligt av den skadade fyllningen. Sedan kan du antingen få en tillfällig eller en permanent fyllning.
Här kan du läsa mer omhur tänder lagas.
Rotfyllning
Det kan behövas enrotfyllningom hålet är djupt och har påverkat tandens nerv. Det innebär att tandläkaren tar bort tandens nerver och blodkärl. Tanden rengörs sedan noggrant och fylls sedan med ett rotfyllningsmaterial.
Djupa sprickor i tanden
Ibland kan hela tanden behöva tas bort om orsaken till ilningarna är djupa sprickor i tanden som skadat både den övre delen av tanden, kronan och roten. Det görs bara om tandläkaren bedömer att tanden inte kan repareras, och att det finns risk för att bakterier kan sprida sig in till pulpan och vidare ut i käkbenet.
Frätskador
För att undvika frätskador på tänderna bör du vänta minst en timme innan du borstar tänderna om du druckit eller ätit något surt som läskedrycker, frukter och juicer. Det beror på att tändernas yta blir uppmjukad av syran och borstningen riskerar då att slita ner tandytan.
Om du har sura uppstötningar eller kräks ofta bör du söka vård på din vårdcentral.
Du kan också få hjälp av tandläkaren för att lindra besvären med frätskador. Då kan tandläkare göra fyllningar som täcker tandytorna, och på så sätt lindra besvären.
Nervsmärtor
Det är ovanligt att ilningar i tänder beror på smärta från nerver i käken.
En läkare behöver utreda och behandla tandvärk som beror på nervsmärtor. Därför får du oftast en remiss till specialistläkare om tandläkaren eller tandhygienisten misstänker att besvären kan bero på nervsmärtor.
Du kan förebygga och lindra ilningar
Det är viktigt att duborstar tändernatvå gånger varje dag för att hålla tänderna fria från beläggningar som kan orsaka karies och inflammation i tandköttet.
Det kan vara svårt att borsta tänderna med kallt vatten om du har kraftiga ilningar. Då är det bra att använda en mjuk tandborste, som sköljts i varmt vatten innan du borstar tänder försiktigt.
Speciella tandkrämer för känsliga tandhalsar är ofta till hjälp. De innehåller bland annat ämnena kaliumnitrat eller kaliumcitrat, som bildar ett blockerande skikt som skyddar mot ilningar. Undvik tandkräm som har så kallad whitening-effekt, som slipar ner en del av tandytan.
Har du problem med tandpressning eller tandgnissling kan du skydda tänderna mot slitage med en bettskena som du sätter på tänderna. Den används oftast nattetid.
Bra att regelbundet gå till tandläkaren
Det är bra om du går regelbundet på kontroller hos tandläkare för att tidigt kunna upptäcka karies och andra skador på tänderna.
Dina rättigheter i tandvården
Du kan söka tandvård på vilkentandvårdsmottagningdu vill i hela landet. Varje tandvårdsmottagning bestämmer själv priset för den tandvård den utför. Fråga vad en undersökning eller behandling kostar. Du har rätt att få veta det i förväg.
Läs omdina rättigheter i tandvården här.
Gratis för barn och unga
Barn och unga behöver inte betala för tandvård. Det gäller till och med den 31 december det år du fyller 23. Då ingår nästan alla undersökningar och behandlingar som tandläkaren eller tandhygienisten anser att du behöver.
Tandvårdsbidrag
Du får betala för tandvård från och med det år du fyller 24.
Du får ett bidrag för tandvård varje år. Hur mycket du får beror på hur gammal du är. Det kallasallmänt tandvårdsbidrag. Säg till att du vill använda bidraget när du ska betala.
Högkostnadsskydd
Det finns en gräns för hur mycket du behöver betala för tandvård under tolv månader. Det kallashögkostnadsskydd för tandvård.
Garantier
Det finns garantier för de flesta behandlingar. Det betyder du kan få en behandling omgjord utan att du behöver betala en gång till. Läs omgarantier inom tandvård.
Läs omkostnader och ersättningar inom tandvård här.
Tolkning till ditt språk
Du kan få hjälp av entolk om du inte pratar svenska. Tala om att du behöver språktolk när du bokar ditt besök. Ibland kan du behöva betala för språktolk.
Mer på andra webbplatser
Folktandvården
Privattandläkarna
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
När och var ska jag söka vård?
Undersökningar och utredningar
Behandlingar mot ilningar
Du kan förebygga och lindra ilningar
Dina rättigheter i tandvården
Aktuella artiklar
Så håller du tänderna rena
För att hålla tänderna friska är det viktigt att sköta om dem varje dag. Du behöver både borsta tänderna och göra rent i mellanrummen
Bra mat och dryck för tänderna
Att undvika socker i mat och dryck skyddar tänderna.
Hål i tänderna – karies
Karies är en sjukdom som orsakar hål i tänderna. Du kan minska risken för karies genom att borsta tänderna varje dag.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.