Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Att vara förälder
Att vara ansvarig för ett barn
Barnkonventionen - om barnets rättigheter
Barnkonventionen - om barnets rättigheter
Barnkonventionen är en internationell överenskommelse som också är svensk lag. Den beskriver vilka rättigheter barn och unga har. Grundtanken är att alla barn i världen är födda fria och att alla barn har lika värde. Konventionen gäller barn och unga fram till den dag man fyller 18 år.
Förenta Nationerna, FN, antog barnkonventionen 1989. Det fullständiga namnet är FN:s konvention om barnets rättigheter. Alla världens länder utom USA har beslutat att följa barnkonventionen.
Från och med 2020 är barnkonventionen svensk lag.
Du som är barn och ung kan läsa om barnkonventionen påUMO.se.
Barnkonventionen utgår från fyra grundprinciper
Rättigheterna i barnkonventionen utgår från dessa fyra grundprinciper:
Alla barn har samma rättigheter och lika värde. Ingen för diskrimineras varken utifrån hur hen själv är eller har det, eller hur hens förälder är eller har det.
De som bestämmer ska i första hand beakta vad som bedöms vara barnets bästa. Det betyder att de ska ta reda på vad barnets bästa är och ta hänsyn till detta när de tar beslut. Det måste inte leda till att det blir som barnet vill, men de ska lyssna på barnet innan de bestämmer något.
Alla barn har rätt till liv och rätt att utvecklas i sin egen takt och utifrån sina egna förutsättningar.
Alla barn har rätt att säga sin mening och få den respekterad.
I praktiken innebär detta bland annat följande saker:
Barn ska få bli hörda i frågor som rör dem, om de vill. Till exempel myndigheter och domstolar ska lyssna på vad barnet vill när de ska ta beslut.
Barn har rätt till en egen identitet, att bilda och fritt uttrycka egna åsikter.
Varje barn ska skyddas mot alla former av våld, utnyttjande, övergrepp och diskriminering.
Barn har rätt att träffa båda sina föräldrar, om det är möjligt och det är bra för barnet.
Barn har rätt till bästa möjliga hälsa och sjukvård.
Barn har rätt att ta del av och sprida information.
Barn har rätt till utbildning, men också rätt till vila och fritid.
Du som är förälder
Du som förälder tar många beslut för och åt ditt barn eftersom du har ansvar för att hen mår bra, har det bra hemma och på fritiden, och att hen skyddas från exempelvis våld.
Du har också ansvar för att barnet kan utvecklas till en självständig person, och att hen får vara delaktig och uttrycka vad hen tycker. Ju äldre barnet är desto mer hänsyn ska tas till hens åsikter.
Barnkonventionen är lag
Den svenska regeringen är ytterst ansvarig för att barnets rättigheter förverkligas i Sverige. Även myndigheter, regioner och kommuner är skyldiga att följa bankonventionen. Det innebär bland annat att socialtjänst, skolor och vården ska följa den.
Barnkonventionen är lag från den 1 januari 2020. Att den är lag gör det tydligare att barn har egna rättigheter och att vuxna ska använda barnkonventionen när de fattar beslut som rör barn. Barn ska få vara med och påverka sådant som handlar om hen och hens liv.
Flera av rättigheterna i barnkonventionen tas redan upp i lagar som rör barn, bland annat i socialtjänstlagen, föräldrabalken, utlänningslagen och skollagen. Lagar förändras eller förtydligas också med tiden för att stämma överens med barnkonventionen.
Barnombudsmannen bevakar barns och ungas rättigheter
Barnombudsmannen är en myndighet med uppdrag att bevaka barns och ungas rättigheter och intressen utifrån barnkonventionen. Bland annat går Barnombudsmannen igenom forskning och statistik om hur barn har det, och träffar barn för att lyssna på vad de själva tycker.
Varje år lämnar Barnombudsmannen en rapport till regeringen som beskriver barnens situation. Den lämnar också förslag på hur lagar kan bli bättre för unga, och hur barns rättigheter i Sverige kan stärkas.
Du kanringa eller skriva till Barnombudsmannenom du vill fråga något om barnkonventionen eller barnets rättigheter. Du kan även få råd råd om vem du kan kontakta om rättigheterna inte respekteras.
FN granskar regeringen arbete för barn
Regeringen sammanställer vart femte år en rapport till FN:s kommitté för barnets rättigheter. Kommittéen kallas ofta för FN:s barnrättskommitté.
Rapporten handlar om vad som görs i Sverige för att uppfylla barnkonventionen. Efter rapporteringen håller barnrättskommittén ett möte med regeringen och ger rekommendationer på hur Sverige kan arbeta för att bättre ta tillvara barnets rättigheter.
Organisationer och enskilda personer kan också skicka in synpunkter till FN:s barnrättskommitté.
Läs mer
För att få veta mer om barnkonventionen kan du läsa mer påBarnombudsmannens webbplats.
FN:s barnrättskommité har tagit fram mer information om de olika artiklarna i barnkonventionen, med förklaringar om hur och vad man ska göra. Dessa kallas för allmänna kommentarer och finns att läsa påBarnombudmannens webbplats.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Barnkonventionen utgår från fyra grundprinciper
Du som är förälder
Barnkonventionen är lag
FN granskar regeringen arbete för barn
Läs mer
Mer om barnets rättigheter
Unicef: kort version av barnkonventionen
Unicef berättar kort och enkelt vad barnkonventionen innebär. Hur bestämmelserna ska göra det bättre för barn. Läs om allt från rätt till liv, hälsa, skola, lek till omsorg från föräldrar och barnets rätt att få säga vad de tycker.
Barns och vårdnadshavares rättigheter i vården
Som vårdnadshavare ska du vara delaktig och ha inflytande över ditt barns vård. Men även barnet ska vara delaktigt i sin vård.
UMO.se ger information till barn och unga
UMO.se förklarar för barn och unga vad barnkonventionen är. I konventionen står bland annat att alla barn och unga har rätt att inte bli utnyttjade eller diskriminerade. Som ung har du också rätt att få säga vad du tycker och att få dina åsikter respekterade.
Mina rättigheter - för barn och unga
Barnombudsmannens sida där du väljer information utifrån din ålder och lär dig mer om dina rättigheter. Välj tema och surfa runt. Det finns också en chatbot.
För dig som är barn eller ung: Filmer om dina rättigheter i vården
Här kan du se filmer bland annat om hur du ska få vara delaktig i din vård och vem som får veta något om din vård. Filmerna gäller dig som är till och med 17 år.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.