Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Cystor i njurarna - är det allvarligt?
Cystor i njurarna - är det allvarligt?
Fråga
Jag har godartade cystor i båda njurarna. Läkaren säger att cystorna inte behöver tas bort och att de troligen kommer att försvinna av sig själva. Kan cystorna försvinna? Skadar de njuren? Finns det behandling i så fall?
Svar
Det är vanligt att ha cystor i njurarna och de ger sällan några besvär. Därför behöver cystorna sällan tas bort. Ungefär hälften av alla vuxna över 50 år har en eller flera cystor i njurarna.
Det är inte känt varför njurcystor bildas. Det finns inget du kan göra själv för att påverka dem på något sätt.
Cystan kan upptäckas med datortomografi
En cysta är en liten blåsa som är fylld med vätska eller luft. Cystan kan försvinna av sig själv, men de flesta cystor gör det inte.
De flesta njurcystor ger inga besvär och behöver därför inte behandlas. En läkare kan upptäcka cystan när hen undersöker dina njurar meddatortomografiellerultraljud.
Ibland kan cystan ge besvär
En cysta kan ibland ge besvär, men det är ovanligt. Besvären kan till exempel vara att du känner ett tryck i ena sidan eller i nedre delen av ryggen. Du kan också ha svårt att kissa.
Besvären kan bero på att cystan påverkar njuren så att urinen inte kan rinna ner till urinblåsan som den ska. Cystan kan ibland störa njurens uppgift att rena blodet och bilda urin.Läs mer om hur njuren och urinvägarna fungerar.
Det kan samlas bakterier i urinvägarna om urinen från njurarna rinner långsammare än vad den ska. Då kan det blien infektion i njurbäckenet, men det är ovanligt. Du får behandling om du får en infektion.
Du kan behöva behandling
De allra flesta cystor behöver aldrig behandlas. Läkaren undersöker dig meddatortomografiom du har besvär. Då kan hen bedöma storleken på cystan och var den finns. Behandlingen du får beror på hur stor cystan är och var i njuren den finns.
En behandling är att ta bort vätskan ur cystan. Det kan göras på olika sätt. Då får du information av din läkare om hur behandlingen går till.
Det finns också cystor som kallas komplexa njurcystor, men de är ovanliga. Då får du också behandling.
Mer på 1177.se
Urinvägsinfektion
Njursten
Så fungerar njurar och urinvägar
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.