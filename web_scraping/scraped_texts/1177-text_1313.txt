Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Behandling med läkemedel
Läkemedel utifrån diagnos
Läkemedel vid hypotyreos
Läkemedel vid hypotyreos
Hypotyreos innebär att sköldkörteln tillverkar för lite hormon. Då behöver kroppen få det i form av läkemedel i stället.
Den här texten beskriver läkemedel som används vid hypotyreos. Här kan du läsa mer omhypotyreos.
Sköldkörtelhormoner
Sköldkörteln, tyreoidea sitter på halsens framsida och har som viktigaste uppgift att styra ämnesomsättningen i kroppen genom sköldkörtelhormonerna tyroxin och trijodtyronin. Tyroxin kallas för T4 och trijodotyronin för T3.
När sköldkörteln inte bildar tillräckligt med sköldkörtelhormon sjunker ämnesomsättningen och kroppen går på lågvarv. Du kan känna dig frusen, trög och nedstämd, håret kan bli sprött och du kan gå upp i vikt.
Läkemedel som kan användas
Eftersom sköldkörteln inte bildar tillräckligt med hormoner så behöver du få dem i form av läkemedel. Läkemedlen fungerar på samma sätt som kroppens eget sköldkörtelhormon.
Det är vanligast att få läkemedel med det verksamma ämnet levotyroxin, T4. En del kan också behöva få läkemedel med liotyronin, T3.
Levotyroxin är ett syntetiskt framställt tyroxin, som är samma som det kroppsegna hormonet T4. Levotyroxin omvandlas till T3, det aktiva hormonet. Liothyronin är ett syntetiskt framställt T3 som verkar som det kroppsegna hormonet T3.
Läs mer om hormoner och körtlar iSå fungerar hormonsystemet.
Hur tar jag läkemedlet?
Levotyroxin finns att ta i form avtabletter och i flytande form.
Du får börja med en låg dos som sedan höjs successivt tills dosen är lagom för dig. Slutdosen beror på hur mycket hormon du har i blodet och hur du mår. Den beror också på vad du har för andra sjukdomar, om du tar andra läkemedel, är gravid, före eller efter klimakteriet. Om dosen höjs för snabbt kan du få hjärtklappning, svettningar och skakningar.
Vid hypotyreos som upptäcks i samband med graviditet är det vanligt att få börja med full dos direkt. Det beror framför allt på att fostret behöver sköldkörtelhormon för sin utveckling och det är viktigt att tillgodose det behovet.
Långsam minskning av symtom
Det kan ta tid innan du känner att läkemedlen hjälper. När dosen har ändrats kan det ta tid innan kroppen anpassar sig och symtomen minskar. Berätta för din läkare hur du mår. Det kan ta allt ifrån några månader till ett år innan du känner dig bättre, och de flesta blir återställda. Det är vanligt att du behöver fortsätta med medicineringen hela livet.
Glömd dos
Om du har glömt att ta läkemedlet kan du ta dosen senare på dagen, och därefter fortsätta enligt sitt vanliga doseringsschema. Har du glömt att ta läkemedlet en hel dag tar du bara den vanliga dosen dagen efter, utan att ta någon extra dos.
Andra läkemedel kan påverka effekten
Det finns risk för att olika läkemedel som du tar samtidigt påverkar varandra. Det gör att till exempel dosen kan behöva ändras. Fråga din läkare eller på ett apotek om det går bra att ta andra läkemedel,växtbaserade läkemedel eller naturläkemedelsamtidigt.
Ta inte levotyroxin och liotyronin samtidigt som du tar följande receptfria läkemedel:
Läkemedel mot halsbränna och sura uppstötningar, så kalladeantacida.
Läkemedel som innehåller järn.
Kosttillskott som innehåller vitaminer och mineraler.
Läkemedel som innehåller kalcium.
Det bör gå minst fyra timmar från det att du tar något av dessa läkemedel innan du tar levotyroxin och liotyronin Om du tar läkemedlen samtidigt eller med för litet mellanrum kan effekten av läkemedlen minska.
Soja kan påverka upptaget av läkemedlet från tarmen. Om du förändrar mängden sojaprodukter i maten påtagligt kan därför dosen behöva kontrolleras.
Graviditet och amning
Du ska fortsätta att ta levotyroxin när du är gravid och det går också bra att ta läkemedlet när du ammar.
Vid graviditet behöver dosen av sköldkörtelhormon ökas för att efterlikna det som händer i kroppen vid en graviditet. Prata därför med din läkare om du planerar att bli gravid så att du vet hur du ska göra och att dina hormonnivåer är välinställda. Om du upptäcker att du är gravid bör du själv öka dosen av levotyroxin med två dygnsdoser per vecka, utspritt över veckans dagar.
Kontakta din läkare för blodprovskontroll och vidare justering av dosen. Om du tar både levotyroxin och liothyronin bör du gå över till enbart levotyroxin innan graviditeten, eftersom du försörjer barnet med levotyroxin.
Rätt dos är viktig både för att du själv och barnet ska må bra.
Biverkningar
Det är ovanligt med biverkningar av läkemedlet. Om du får biverkningar beror det oftast på att du tagit en för hög dos under en längre tid. Då kan du få till exempel hjärtklappning, kärlkramp, skakningar, svettningar, sömnlöshet, huvudvärk och diarré. En del kan känna av nervositet eller gå ner i vikt. Om du får sådana besvär ska du kontakta läkare eftersom dosen kan behöva ändras.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer om läkemedel på 1177.se
Vad är läkemedel?
När du tar läkemedel
När du får ett recept
Var kan jag köpa läkemedel?
Resa med läkemedel
Risker med att köpa läkemedel på nätet
Läkemedel och miljö
Mer på andra webbplatser
Sköldkörtelförbundet
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Sköldkörtelhormoner
Läkemedel som kan användas
Hur tar jag läkemedlet?
Andra läkemedel kan påverka effekten
Graviditet och amning
Biverkningar
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.