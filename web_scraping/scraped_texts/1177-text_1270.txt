Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Så fungerar vården
Lagar och bestämmelser
Lagar i vården
Prover i vården sparas
Prover i vården sparas
Du kan behöva lämna prover när du undersöks i vården. Vanliga prover är blodprov och vävnadsprov. En del prover sparas. De sparas för att din vård ska bli så bra och säker som möjligt. Du har rätt att ändra vad ditt eller ditt barns sparade prover får användas till.
En biobank är en samling prover som har tagits i hälso- och sjukvården eller tandvården. Prover i en biobank går att koppla till en person.
Hur proverna får sparas och användas är beskrivet ibiobankslagen.
I den här texten används ordet vård om både hälso- och sjukvård och tandvård.
Den här texten finns också pålätt svenska.
Varför sparas prover i en biobank?
Prover som samlas in i vården sparas och används för olika ändamål.
Här följer en förklaring till varför proverna sparas.
Din egen eller ditt barns vård
Den viktigaste orsaken till att prover sparas är att din eller ditt barns vård ska bli så bra och säker som möjligt. Ett prov kan till exempel behöva undersökas igen om behandlingen inte ger önskad effekt. Sparade prov kan också jämföras med ett nytt prov för att se om svaret från en tidigare analys eller diagnos var rätt.
Utbildning och utveckling i vården
Sparade prov kan användas för utbildning av vårdpersonal. Proven kan också användas i arbetet med utveckling och kvalitet inom vården.
Forskning
Sparade prov kan användas i forskningsstudier för att bättre kunna förebygga och behandla sjukdomar. All forskning ska vara godkänd avEtikprövningsmyndighetenellerLäkemedelsverket.
Nya produkter
Sparade prover kan användas till att testa och utvärdera produkter som kan komma att användas i vården. Det kan till exempel vara insulinmätare eller mikroskop.
Utredning av skada
Om du har skadats i vården kan sparade prover användas för att utreda skadan. Du anmäler själv skadan. Läs omersättning vid patientskada här.
Identifiering av en död person
Sparade prover kan vid behov användas för att identifiera en död person.
PKU-prov på nyfödda
EttPKU-provär ett blodprov som tas på alla nyfödda barn i Sverige. Ibland kan provet tas även på äldre barn.
PKU-provet används för att hitta och behandla ovanliga och allvarliga medfödda sjukdomar.
Det finns särskilda blanketter påBiobank Sveriges webbplatsom du vill ändra vad PKU-prov får användas till.
Du kan ändra hur prover används
De flesta prover som tas i vården förstörs efter att de har analyserats. En del prov sparas i en biobank.
Du ska inte skicka in en begäran om ändring av samtycke om du vill att dina prov ska sparas i biobank.
Du har alltid rätt att ändra vad ditt sparade prov får användas till. Du som är vårdnadshavare bestämmer över ditt barns prover om barnet är under 13 år. Barnets rätt att själv vara med och bestämma ökar ju äldre hen blir.
Proverna kan förstöras om du inte vill att de sparas. Ett förstört prov är borta för alltid. Fundera därför noga innan du bestämmer dig för att prov ska förstöras.
Ändringarna skrivs in i din eller barnetsjournal.
Hur gör jag?
Du ändrar vad de sparade proven får användas till genom att fylla i och skriva under en blankett. Den heter Ändring av samtycke. Det finns särskilda blanketter för PKU-prov.
När barnet är mellan 13 – 14 år ska både barnet och vårdnadshavare fylla i och skriva under blanketten.
Barn som har fyllt 15 år fyller i och skriver under blanketten själv.
Du laddar ner blanketter påBiobank Sveriges webbplats.
Du skickar blanketten med post till den region där proven togs. Adresser hittar du påBiobank Sveriges webbplats.
I en del regioner kan du ändra vad de sparade proven får användas till genom att logga in på 1177.se.
Så här gör du:
Logga in på 1177.semed e-legitimation.
Klicka på Alla övriga tjänster under rubriken Övriga tjänster.
Skrolla ned till rubriken Ändring av samtycke prov i biobank och klicka på Hantera samtycke för prov som sparas i biobank.
Under rubriken Ändring samtycke prov i biobank kan du även göra ändringar för ditt barn. Det här kan du göra fram till att barnet fyller 15 år. Barn som har fyllt 15 år gör sina ändringar själv.
Prov hos privata vårdgivare
Lämnade du prover hos en privat vårdgivare kontaktar du i stället den vårdgivaren för att få information om hur du gör ändringar.
Prov i forskningsstudier
Deltar du i en forskningsstudie och vill göra ändringar ska du kontakta den forskare som ansvarar för studien.
Prov som omfattas av smittskyddslagen
Prover som visar att du har en smittsam sjukdom kan sparas i en biobank. Det ingår som en del i arbetet med smittskydd. Du kanläsa om smittskyddslagen här.
Personuppgifter och prover skyddas
Prover som sparas i vården förvaras så att obehöriga inte kan komma åt och använda dem.Personuppgiftersom hör till provet skrivs in i journalen och i särskilda register.
Sparade prover i vården får till exempel inte användas för faderskapstest eller brottsutredningar. De får inte heller säljas.
Vad är en biobank?
En biobank är en samling prover som har tagits i hälso- och sjukvården eller tandvården. Det kan till exempel vara blodprov eller vävnadsprov. Proverna förvaras säkert i särskilda frysar eller skåp.
Läs mer på andra webbplatser
Biobank Sverige
Riksdagen - Biobankslagen
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Varför sparas prover i en biobank?
PKU-prov på nyfödda
Du kan ändra hur prover används
Prov som omfattas av smittskyddslagen
Personuppgifter och prover skyddas
Vad är en biobank?
Läs mer på 1177.se
Din journal
När du söker och får vård dokumenteras det i en journal. Det görs framför allt för att din vård ska bli så bra och säker som möjligt.
Tystnadsplikt och sekretess
Det är viktigt att du känner förtroende för den personal du möter när du kontaktar vården. Därför har alla som arbetar inom hälso- och sjukvården tystnadsplikt.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.