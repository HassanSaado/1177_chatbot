Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Undersökning & behandling
Undersökningar och provtagning
Kroppsundersökningar och funktionstest
Undersökning av penisen och pungen
Undersökning av penisen och pungen
En undersökning av penisen och pungen går snabbt och gör inte ont. En barnmorska, sjuksköterska eller läkare gör undersökningen och berättar under tiden vad hen ser och känner.
Förberedelser
Du behöver inte förbereda dig på något sätt inför själva undersökningen.
Du får svara på frågor innan undersökningen
När du kommer till mottagningen brukar du få svara på några frågor om varför du vill bli undersökt. Svaren hjälper den som undersöker att veta vad hen ska undersöka och om du behöver lämna några prover.
Du kan behövalämna ett urinprovi samband med undersökningen, det beror på anledningen till att du undersöks. För att provet ska visa ett säkert resultat ska du inte ha kissat två timmar innan provtagningen.
Så går undersökningen till
Undersökningen görs av en barnmorska, sjuksköterska eller läkare. Den som undersöker brukar berätta hur undersökningen går till och vad hen ser och gör under undersökningen.
Berätta om du är orolig
Det kan kännas nervöst inför en undersökning av penisen och pungen. Säg till den som undersöker dig om du är orolig, eller om något känns fel. Det kan kännas ovant att bli undersökt men det ska inte göra ont.
Du har alltid rätt att ställa frågor eller avbryta undersökningen när du vill
Vad händer om jag får stånd?
Om du får stånd när du blir undersökt kan du eller den som undersöker dig avbryta undersökningen. Att få ofrivilligt stånd eller stånd utan att känna sig sexuell upphetsad kan hända i olika situationer. Vid beröring eller retning av penisen kan det uppstå en nervreaktion som gör att signaler skickas från penisen till ryggmärgens nedersta del. Där skickas nervsignalen tillbaka till penisen så att penisens svällkroppar fylls med blod och du får stånd. Det är alltså möjligt att få stånd helt ofrivilligt och utan att du känner dig sexuellt upphetsad.
Undersökningen av penisen
Först får du dra ner kläderna på underkroppen. Därefter får du oftast lägga dig på rygg på en brits, men det kan även hända att du får stå upp.
Den som undersöker dig har på sig handskar. Hen kommer att hålla i penisen och undersöka huden på den. Förhuden dras tillbaka om du har en, och insidan av förhuden och ollonet undersöks.
Undersökningen av pungen
Det är vanligast att du får ligga ner när pungen undersöks men ibland kan du få stå upp. Den som undersöker dig känner sedan på testiklarna och bitestiklarna.
Varför görs undersökningen?
Det finns många anledningar till att du kan behöva göra en undersökning. Här är några av de vanligaste.
Prickar, knottror och utslag kan vara tecken på en könssjukdom somkondylomellerherpes, men behöver inte vara det. I många fall är det du ser helt naturliga talgkörtlar eller hudtaggar på kanten av ollonet, så kallade penila papler.
Problem med irriterad hud som kliar, svider, svullnar eller gör ont.Det här är tecken på en infektion. Det kan bero på att du har tvättat dig med tvål under förhuden om du har en, och på ollonet. Då torkar huden ut vilket gör att bakterier och svamp trivs bättre.
Flytningar från urinröret, det kan vara enkönssjukdomsomklamydia,gonorréellermykoplasma. Om du har flytningar kan den som undersöker dig ibland behöva ta ett prov från urinrörsöppningen. Det vanligaste är att du får lämna ett urinprov.
Det är svårt att dra tillbaka förhuden.
Det har blivit en spricka på strängen som inte läker.
Knölar på testiklarna som du är osäker på vad det är, en testikel har ändrat storlek eller om du är öm ellersvullen i pungen.
Vilka mottagningar kan jag kontakta?
Du kan kontakta envårdcentral, hud- och könsmottagning, mottagning för sexuell hälsa eller en mansmottagning. Till mansmottagningen kan alla som har en penis komma, oavsett vilkenkönsidentitetdu har.
Det går också att kontakta en ungdomsmottagning. Till ungdomsmottagningen kan du gå från att du är 12 eller 13 år tills du är mellan 20 och 25 år, det är olika på olika mottagningar i Sverige.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kostar en undersökning?
På en vårdcentral, hud-och könsmottagning eller en mottagning för sexuell hälsa brukar en undersökning av penisen och pungen kosta lika mycket som ett vanligt vårdbesök.
Det är gratis att undersöka sig på en ungdomsmottagning.
Du behöver aldrig betala för att testa dig förkönssjukdomarsom finns ismittskyddslagen.
Du kan undersöka pungen själv
Det är bra attundersöka pungen självibland, då lär du dig hur testiklarna och bitestiklarna brukar kännas. Det gör det lättare att upptäcka förändringar.
Mer på 1177.se
Så undersöker du pungen själv
Mer på andra webbplatser
RFSU - Upplysning på olika språk
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Förberedelser
Så går undersökningen till
Varför görs undersökningen?
Vilka mottagningar kan jag kontakta?
Vad kostar en undersökning?
Du kan undersöka pungen själv
Mer på 1177.se
Könssjukdomar och sexuellt överförbara infektioner
Har du haft oskyddat sex? Då bör du testa dig för könssjukdomar.
Svullen pung
Här tar vi upp några olika besvär som gör att pungen blir svullen. Oftast behövs ingen behandling, men ibland kan du behöva opereras. Kontakta en vårdcentral om pungen svullnar, för att bli undersökt och få reda på vad orsaken är.
Skydd mot könssjukdomar
Kondom och femidom skyddar mot könssjukdomar. Använd kondom eller femidom om du har vaginala eller anala samlag med någon annan.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.