Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Könsorgan
Prostata
Akut prostatit
Akut prostatit
Prostatit innebär att det blir en inflammation i prostatakörteln. Akut prostatit är ovanligt, men om du får det behöver du behandling. Besvären kan komma snabbt. Då är det vanligt att ha feber, ont i magen och svårt att kissa. Ibland gör det ont i nedre delen av ryggen eller underlivet.
Prostatan är en körtel som ligger runt urinröret. Vid akut prostatit har det kommit in bakterier i urinvägarna. Du behöver få behandling medantibiotikaom du har akut prostatit. Då läker inflammationen och du blir oftast helt återställd.
Det finns ocksåkronisk prostatit.
Ont i magen och feber som kommer plötsligt
Akut prostatit kommer ofta plötsligt. Då får du ofta ett eller flera av de här besvären:
Du får ont i magen, ofta nedre delen eller i ryggslutet. Det kan göra ont ner mot ljumskarna, ut ipungen, peniseneller området mellan pungen och ändtarmsöppningen. Det kan också göra ont när du sitter.
Det är svårt att kissa. Det kan svida eller göra ont. Du kan också behöva kissa oftare.
Du får högfeberoch frossa.
Det gör ont i samband med utlösning.
Du känner dig rejält sjuk i hela kroppen.
När och var ska jag söka vård?
Kontakta genast envårdcentraleller enjouröppen mottagningom du har ont i magen, ryggslutet eller underlivet och samtidigt har feber eller frossa. Det gäller också om du har svårt att kissa och får feber.
Om det inte går eller är stängt, sök vård på en akutmottagning.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Du behöver få antiobiotika
Du behöver få behandling medantibiotikaom du har akut prostatit. Ibland kan det vara nödvändigt att få antibiotika direkt i blodet på ett sjukhus. Du får antibiotika som tablett när du mår bättre, eller om du inte har så stora besvär.
Du kan behöva kateter
Du kan få enkateter i urinblåsanom du har svårt att kissa eller inte kan kissa alls. Den sätts in när du är på sjukhuset. Katetern gör att urinen kan passera fritt.
De flesta blir bra
Akut prostatit läker efter behandling med antibiotika. Det blir oftast inga fortsatta besvär. Men ibland kan du få akut prostatit igen. Det kan ibland bli så kalladkronisk prostatit, men det är ovanligt.
Undersökningar och utredningar
Läkaren gör först enkroppsundersökning. Då känner hen på magen, penisen och pungen för att bedöma om du har ont och om det finns några förändringar. Det är för att se om det kan finnas andra orsaker till besvären.
Läkaren känner på prostatan
Läkarenundersöker prostatan. Då tar hen på sig en plasthandske och för in ett finger i ändtarmsöppningen. Undersökningen kan kännas obehaglig och göra ont. Det gäller speciellt om prostatakörteln är inflammerad och förstorad. Du kan känna obehag cirka fem till tio minuter efter undersökningen.
Du får lämna urinprov
Du får alltidlämna ett urinprovför att se om det finns bakterier eller spår av röda eller vita blodkroppar i urinen.
Du får lämna särskilda urinprov förgonorréochklamydiaom läkaren tror att du har en könssjukdom.
Du kan få lämna ett nytt urinprov ett par veckor efter att behandlingen med antibiotika är avslutad. Det gäller om det första urinprovet innehöll bakterier.
Du får lämna blodprover
Du fårlämna blodproverom du har akut prostatit med hög feber och svåra besvär. Det är för att läkaren vill kontrollera att de inre organen fungerar som de ska, till exempel levern och njurarna. Du kan också få lämna ett blodprov för att undersöka om det finns bakterier i blodet.
Vad beror akut prostatit på?
Prostatit innebär att prostatakörteln blirinflammerad. Då blir den öm och svullen. Ibland kan även musklerna i bäckenbotten bli inflammerade.
Prostatan finns nära urinblåsan och bäckenbotten
Prostatan är en körtel som ligger runt urinröret, precis där det lämnar urinblåsan och går ut i penisen. Prostatan bildar transportvätska för spermierna. Strax under prostatan finns flera lager med muskler och bindväv som bildar en böjlig bottenplatta. Den kallas bäckenbotten och håller upp organen i nedre delen av bäckenet.
Bakterier kan komma in i urinvägarna
Akut prostatit beror oftast på att bakterier som finns i underlivet kommer in i urinvägarna, till exempel tarmbakterier.
Bakterierna som orsakar akut prostatit kan också komma från sexuellt överförbara sjukdomar, somklamydiaellergonorré.
Du kan också få prostatit efter en så kalladprostatabiopsi.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Ont i magen och feber som kommer plötsligt
När och var ska jag söka vård?
Du behöver få antiobiotika
Undersökningar och utredningar
Vad beror akut prostatit på?
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.