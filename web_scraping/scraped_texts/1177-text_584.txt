Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Liv & hälsa
Reseråd och vaccinationer
Vaccinationer
Skydd mot malaria
Skydd mot malaria
Malaria sprids av myggor som för över parasiter till människan när de sticker. Du som ska resa till vissa tropiska länder kan behöva skydd mot malaria. Sjukdomen kan bli livshotande för den som smittas.
Hur kan jag förebygga malaria?
Du som ska resa till länder där risken att smittas är stor kan ta läkemedel motmalariai förebyggande syfte. Det gäller särskilt många länder i tropiska delarna av Afrika.I många städer och turistorter utanför Afrika är däremot risken för smitta väldigt låg eller ingen alls.Malariamyggan sticker oftast på kvällen och natten.Myggmedel är viktigt att använda, särskilt på underben och fötter. Genom att sova under ett myggnät eller med luftkonditionering i rummet minskar du risken att bli stucken.Det är viktigt att undvika myggstick även om du tar läkemedel mot malaria i förebyggande syfte. Du kan ändå smittas även om risken är mycket mindre.
Läkemedel mot malaria
Det finns flera olika läkemedel mot malaria. Det varierar från person till person vilka som kan passa bäst. Det beror också på i vilket område du ska vistas.
Exempel på läkemedel som kan förebygga eller behandla malaria är:
atovakvon och proguanil, till exempel Malarone, Malarone Junior och Malastad
läkemedel som innehåller det verksamma ämnet doxycyklin, till exempel Doxyferm
klorokinfosfat
meflokin, till exempel Lariam.
Kontaktavaccinationsmottagningensenast tre veckor innan avresan, eftersom en del tabletter bör tas en till tre veckor innan ankomst till malariaområde.Tabletterna ska tas regelbundet under resan. Fortsätt att ta tabletterna mellan en dag till fyra veckor efter att du har lämnat resmålet där malaria finns. En del tabletter behöver du ta varje dag, andra en gång i veckan. Hur många tabletter du behöver ta beror på ålder och vikt.Om du kräks inom 30 minuter efter att du har tagit läkemedlet så kan du ta ytterligare en tablett eftersom bara en liten del av din dos hunnit tas upp av magsäcken. Om du kräks efter 30 till 60 minuter tar du en halv tablett. Genom att ta en ny hel eller halv tablett får du det skydd du behöver.Du kan bli sjuk i malaria om du avbryter den förebyggande behandlingen för tidigt.Har du diarré finns skyddet kvar och du behöver inte ta någon ytterligare tablett.
Barn och tabletter mot malaria
Barn kan ta tabletter mot malaria. Barnets ålder och vikt avgör hur stor dos som behövs. En del tabletter mot malaria kan krossas och blandas i mat eller dryck.
Graviditet och amning
Gravida blir svårt sjuka av malaria och därför är det särskilt viktigt att de tar förebyggande läkemedel mot sjukdomen. Rådgör med läkare om du är gravid eller planerar att bli gravid eftersom du då inte ska ta vissa tabletter.Du kan använda de flesta läkemedel mot malaria när du ammar trots att en liten del av det verksamma ämnet passerar över i modersmjölken. Om du följer doseringsanvisningarna är det osannolikt att barnet påverkas.
Biverkningar
Det är viktigt att rådgöra med vaccinationsmottagningen och att följa instruktionerna noga. Överdosering av en del läkemedel mot malaria kan göra att du blir allvarligt sjuk.Alla tabletter mot malaria kan ge biverkningar. Vilka biverkningar du kan få varierar mycket mellan olika sorters tabletter, därför är det bäst att fråga om biverkningarna på vaccinationsmottagningen.
Läs mer om ditt läkemedel
Du kan läsa om ditt läkemedel i den bipacksedel som följer med förpackningen. Du kan även söka upp läkemedlet påfass.seoch läsa bipacksedeln där.
Mer på 1177.se
Allmänna reseråd
Mer på andra webbplatser
Folkhälsomyndigheten: Aktuell information om epidemier och utbrott
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur kan jag förebygga malaria?
Graviditet och amning
Biverkningar
Läs mer om ditt läkemedel
Mer på andra webbplatser
Har du frågor om läkemedel?
Du kan ringa Läkemedelsupplysningen helgfria vardagar mellan klockan 08.00 och 17.00. Telefonnumret är 0771-46 70 10.
Glömd dos eller överdosering
För de flesta läkemedel är en enstaka bortglömd dos inget större problem. Här kan du läsa mer om glömd dos och överdosering.
Rapportera biverkningar
Du kan själv rapportera biverkningar som du eller någon närstående har upplevt. Det räcker med att du misstänker att läkemedlet kan vara orsaken. Anmäl här via en e-tjänst.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.