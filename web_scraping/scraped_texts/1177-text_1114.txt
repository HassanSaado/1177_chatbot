Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Barn & gravid
Förlossning
Smärtlindring under förlossningen
Livmoderhalsbedövning, PCB
Livmoderhalsbedövning, PCB
Livmoderhalsbedövning ges med en spruta med läkemedel som bedövar livmoderhalsen. Bedövningen blockerar nerver som skickar signaler vid smärta. Den passar bra när förlossningen går snabbt, innan det är dags att krysta.
Livmoderhalsbedövning är en medicinsk metod. Smärtan lindras med hjälp av läkemedel. Här kan du läsa mer omsmärta under förlossningen.
Livmoderhalsbedövning kallas även PCB eller paracervikalblockad.
Så går behandlingen till
Innan du får bedövningen kontrollerar personalen att barnet mår bra.
Läkaren eller barnmorskan för en spruta genom slidan och sprutar bedövningsmedel runt livmodertappen. Du kan känna en stickande smärta av nålen och att det spänner när bedövningsmedlet sprutas in.
När du ska få sprutan får du ligga på rygg med böjda ben brett isär, vanligtvis med benen i benstöd.
Efter att du har fått sprutan är det vanligt att det blir en paus i värkarbetet under kanske tio minuter. När värkarna sedan kommer tillbaka är nerven som skickar signaler vid smärta blockerad. Värken blir mindre intensiv och lättare att stå ut med.
Hur fungerar smärtlindringen?
Livmoderhalsbedövning är ett läkemedel som bedövar de nerver som finns i livmoderhalsen.
Vilken annan smärtlindring kan jag kombinera med?
Livmoderhalsbedövning kan användas som enda smärtlindring. Den kan också kombineras medlustgas,massage,sterila kvaddlar,tensochakupunktur.
När under förlossningen passar smärtlindringen bäst?
Livmoderhalsbedövning ger smärtlindring när livmoderhalsen håller på att öppna sig. Det går inte att lägga bedövningen om livmoderhalsen har öppnat sig helt. Ofta passar bedövningen bra när förlossningen går väldigt snabbt, till exempel om du har fött barn tidigare.
Livmoderhalsbedövning kan vara ett alternativ om du har väldigt ont och om det inte passar med ryggbedövning.
Ofta ger bedövningen en paus i förlossningen så att du får vila innan det är dags att krysta.
Hur länge verkar smärtlindringen?
Effekten varar i en till två timmar. Du kan få mer bedövning om det behövs.
Fördelar med PCB
Fördelen med livmoderhalsbedövning är att effekten kommer nästan omedelbart.
Nackdelar och biverkningar
Oftast behövervattnet ha gåttför att barnmorskan ska kunna ge livmoderhalsbedövning. Det är för att barnet ska kunna övervakas på bästa sätt, med en elektrod på huvudet.
Eftersom bedövningsmedlet läggs nära barnet finns en risk att barnets puls går ner under ungefär tio minuter.
När personalen kontrollerar barnets hjärtljud med enCTG-apparatkan du inte röra dig helt fritt.
När är behandlingen olämplig?
Det är olämpligt med livmoderhalsbedövning om barnet har visat tecken på att vara påverkat av förlossningen. Det kan till exempel vara om barnet har bajsat i fostervattnet.
Bedövningen är också olämplig om du har en allergi mot lokalbedövning. Det är mycket ovanligt att vara allergisk mot lokalbedövning.
Påverka och delta i din vård
Du kansöka vård på vilken öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöverhjälpmedelska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Så går behandlingen till
Hur fungerar smärtlindringen?
Vilken annan smärtlindring kan jag kombinera med?
När under förlossningen passar smärtlindringen bäst?
Hur länge verkar smärtlindringen?
Fördelar med PCB
Nackdelar och biverkningar
När är behandlingen olämplig?
Påverka och delta i din vård
Läs mer på 1177.se
Smärta under förlossningen
Det gör ont att föda barn. Hur man upplever smärtan är olika. Kroppen är gjord för att hantera smärta. Men det finns olika metoder som kan hjälpa till att lindra smärtan om det behövs.
Bäckenbottenbedövning, PDB
Bäckenbottenbedövning kan användas mot slutet av förlossningen. Den bedövar bäckenbotten när barnet ska födas fram. Den passar också bra om du behöver sys efter förlossningen, eller om förlossningen behöver avslutas med sugklocka.
Lustgas som smärtlindring vid förlossning
Lustgas är ett läkemedel som du andas in genom en mask. Gasen påverkar hjärnan så att du slappnar av och inte upplever smärtan lika starkt. Det är mycket vanligt att använda lustgas under en förlossning. Det varierar från person till person hur mycket man tycker att metoden hjälper.
Massage som smärtlindring vid förlossning
Att få massage under förlossningen kan hjälpa dig att hantera smärtan. Massagen kan göra så att du slappnar av. Vid massage frigörs det hormoner i kroppen. Hormonerna lugnar och minskar känsligheten för smärta.
Ryggbedövning
Vid en ryggbedövning sprutar läkaren ett bedövande läkemedel in i ryggen. Du kan få en ryggbedövning om du ska opereras i nedre delen av kroppen eller om du ska föda barn. Antingen får du behandlingen som smärtlindring eller som en helbedövning. Ditt medvetande påverkas inte av ryggbedövningen. Du kan alltså vara vaken och klar i huvudet.
Sterila kvaddlar
Sterila kvaddlar är sprutor med sterilt vatten som du får i huden. Metoden kan användas som smärtlindring under förlossning. Kvaddlarna sätter igång kroppens egen smärtlindring. De tar också uppmärksamheten från förlossningssmärtan.
Tens
Tens, transkutan elektrisk nervstimulering, är en smärtlindringsmetod som stimulerar nerverna.
Värme som smärtlindring vid förlossning
En varm dusch eller ett varmt bad kan lindra smärtan under en förlossning. En varm vetekudde kan också hjälpa. Värme och vatten kan sätta igång kroppens egen smärtlindring. Det hjälper också till att slappna av.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.