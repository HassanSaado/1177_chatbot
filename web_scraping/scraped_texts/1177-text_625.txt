Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Frågor & svar
Det är svårt att lämna mitt barn på förskolan. Hur ska jag göra?
Det är svårt att lämna mitt barn på förskolan. Hur ska jag göra?
Fråga
Det är så svårt att lämna mitt barn på förskolan. Hon gråter och skriker och vill inte att jag ska gå. Personalen säger att hon leker med kompisar och verkar trivas. När jag kommer och hämtar är hon glad och pratar om allt kul som de har gjort under dagen. Det här är jättejobbigt. Har ni några tips?
Svar
Barn i alla åldrar kan i vissa perioder tycka att det är svårt att bli lämnade. Det går oftast över.
Du behöver inte vara orolig för hur hen har det i förskolan om hen lugnar sig efter att ha fått stöd och hjälp av personalen.
Barn påverkas av hur vuxna är
Barn påverkas av hur andra är, särskilt vuxna. Du kan fundera på om det är något hemma eller på förskolan som skapar oro. Om det till exempel är mycket stress och bråk hemma på morgonen, eller om det är rörigt och många vikarier i förskolan. Det kan göra att det är jobbigt att bli lämnad på förskolan.
Tips för att få en lugn start på dagen
Här är några tips för att få en bra start på dagen:
Ha en stund tillsammans som är lugn och mysig, utan stress.
Sitt ner med barnet och ät frukost tillsammans.
Var närvarande och lägg bort mobilen.
Kom i tid till förskolan så att du inte måste skynda dig iväg.
Tips vid lämningen
Här är några tips för att göra det lättare för barnet vid lämningen:
Gör på ungefär samma sätt varje gång när du lämnar barnet. Det ger trygghet och kan göra barnet mindre orolig.
Försök att vara lugn, oavsett hur du själv känner. Det är bra hjälp för barnet.
Visa och berätta för barnet att det är trevligt på förskolan och att du kommer tillbaka varje eftermiddag. Var tydlig när du säger hej då och visa att nu är det personalen som tar hand om barnet och att du litar på personalen.
Det är bra om barnet har något att göra eller leka med innan du säger hej då och går därifrån.
Prata med personalen om ditt barn behöver att någon möter och tar hand om barnet. Be om extra hjälp vid lämning.
Ta med något hemifrån, till exempel en filt eller ett kramdjur som gör det tryggare för barnet.
Ett sätt att förbereda barnet är att leka lämning och hämtning hemma, till exempel med dockor eller kramdjur.
Om barnet själv vill kan hen vara med och berätta hur hen vill bli lämnad och emottagen. Detta är möjligt för barn som kan prata.
Du kan till exempel komma överens med personalen om att du ringer en stund efter lämning för att höra hur det går.
Pröva andra sätt
Ibland får man pröva att göra på ett annat sätt och anpassa situationen efter vad barnet behöver. Är lämningarna mycket svåra kan man till exempel behöva lämna en kortare stund under några dagar innan det blir som det brukar igen. Har barnet varit sjuk eller ledig länge kan hen också behöva extra trygghet, då det kan bli lite som att vara ny på förskolan igen.
Om det inte blir bättre
Kontakta enbarnavårdscentral, BVC, om det inte blir bättre.
Du kan också kontakta första linjens psykiatri för barn och unga. Det finns på många orter. Det är olika hur det är organiserat men de kan bland annat finnas på en egen mottagning, en vårdcentral eller en barnläkarmottagning.
Läs mer på 1177.se
Barnets utveckling
Tipsa & dela artikeln
Dela på facebook
Dela på twitter
Dela via mejl
Skriv ut sidan
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.