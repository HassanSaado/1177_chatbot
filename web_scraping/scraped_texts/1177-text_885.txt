Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hjärta, blod och lymfkörtlar
Blodkärl
Åderförfettning – åderförkalkning
Åderförfettning – åderförkalkning
Åderförfettning innebär att fett under lång tid har samlats på insidan av blodkärlen. Då blir det svårare för blodet att passera. Det kan leda till blodproppar som kan orsaka hjärt-kärlsjukdomar. Du kan minska risken för åderförfettning genom att äta hälsosamt och vara fysiskt aktiv.
Symtom
Åderförfettning ger till en början inga symtom. Du får besvär först när det har samlats så mycket fett på samma ställe att blodkärlet har blivit trångt eller när enblodpropphar bildats. Då kan du fåhjärtinfarkt,kärlkrampi hjärtat eller i benen,strokeeller andra besvär.
Hur förebygger jag åderförfettning?
Det finns flera saker du kan göra för att minska risken förhögt blodtryck,höga halter av blodfetter,överviktochdiabetessom kan leda till åderförfettning. Du kan till exempeläta hälsosamt,sova tillräckligtoch vara fysiskt aktiv regelbundet. Det är också viktigt attsluta rökaom du gör det eftersom rökning ger skador i blodkärlen.Alkoholkan också öka risken för sjukdom.
Högt blodtryck och höga halter av blodfetter kan du ha utan att känna av det. Du bör be en läkare att kontrollera ditt blodtryck och dina halter av blodfetter om flera personer i din genetiska släkt har eller har haft åderförfettning. Det gäller framför allt om någon nära genetisk släkting har fått åderförfettning före 60 års ålder.
När och var ska jag söka vård?
Kontakta envårdcentralom du tror att du har åderförfettning. Många mottagningar kan du kontakta genom attlogga in.
Om det är bråttom
Kontakta genast en vårdcentral eller enjouröppen mottagningom du får kraftiga smärtor i bröstet eller benen som inte släpper trots att du har vilat. Sök vård på en akutmottagning om det är stängt på vårdcentralen eller den jouröppna mottagningen.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Undersökningar och utredningar
Du får träffa en läkare som frågar om dina symtom. Du får också berätta om du har genetiska släktingar som har eller har haft åderförfettning.
Du kan behöva bli undersökt medultraljudeller kontraströntgen av blodkärlen, som även kallasangiografi. Då kan läkaren undersöka de blodkärl där hen misstänker att det kan finnas åderförfettning.
Datortomografi, isotopundersökning eller andra undersökningar behövs ibland för att läkaren ska kunna se om någon kroppsdel har skadats. Du kan också behöva göraEKGellerarbetsprovför att läkaren ska se om det finns tecken på att hjärtat är ansträngt. Läkaren mäter också blodtrycket, blodsockervärdet och halten av blodfetter.
Behandling
Det viktigaste är att du försöker minska din risk för åderförfettning genom att äta hälsosamt, sova tillräckligt mycket och vara fysiskt aktiv regelbundet. Du bör sluta röka om du gör det och även undvika alkohol. Det är särskilt viktigt när hjärtat är så hårt belastat att du behöver få behandling.
Du kan få hjälp och stöd för att förändra dina levnadsvanor av vårdpersonalen på den mottagning där du har sökt vård.
Behandling med läkemedel
Du kan få behandling med läkemedel om förändrade levnadsvanor inte hjälper tillräckligt.Blodförtunnande läkemedelkan minska risken för blodproppar. Den åderförfettning som redan finns går vanligen inte helt tillbaka av läkemedel. Men behandlingen kan göra att åderförfettningen inte fortsätter och att risker för komplikationer minskar.
Operation
Ibland kan en operation av blodkärlet som du har fått åderförfettning i göra att det blir ett bättre blodflöde. Någon av de här tre metoderna brukar användas:
Ballongvidgning, som innebär att en liten ballong förs in i det blodkärl som har blivit för trångt. Sedan blåses ballongen upp för att utvidga kärlet.
Kranskärlsoperation,som innebär att andra blodkärl leder blodet förbi förträngningen.
Bortskrapning av blodkärlets innersta förkalkade lager.
Vad händer i kroppen?
När du blir äldre blir väggarna iartärernatjockare och stelare. Med tiden lagras fett, blodkroppar och bindväv på insidan av blodkärlen. När det blir för trångt får blodet svårare att passera.
Åderförfettning kallas också för åderförkalkning eller ateroskleros och kan ibland göra att det bildas blodproppar i artärerna. Det kan orsaka följande allvarliga sjukdomar:
Du kan få kärlkramp eller hjärtinfarkt när kärlen som leder blodet till hjärtat blir för trånga.
Du kan få en stroke om kärlen som leder blodet upp till hjärnan blir för trånga.
Du kan få kärlkramp i benen om du har åderförfettning i benen.
Åderförfettning kan också ge problem med potensen. När åderförfettningen har börjat ge besvär i någon del av kroppen har du oftast också åderförfettning i andra blodkärl även om du ännu inte har börjat märka det.
Vissa levnadsvanor ökar risken
Det finns flera levnadsvanor som kan göra att du riskerar att få åderförfettning. Det innebär en kraftigt ökad risk om flera av följande saker stämmer för dig:
Du har någon genetisk släkting som har fått åderförfettning före 60 års ålder.
Du har högt blodtryck, höga halter av blodfetter eller diabetes.
Du röker.
Du dricker alkohol.
Du har övervikt eller fetma.
Du ärstressad.
Du rör på dig för lite.
Du äter ohälsosamt.
Mer på andra webbplatser
Riksförbundet HjärtLung
Påverka och delta i din vård
Du kansöka vårdpå vilken vårdcentral du vill i hela landet. Du har också möjlighet att få en fast läkarkontakt på vårdcentralen.
Du kan få enny medicinsk bedömningav en annan läkare, om du har en livshotande eller särskilt allvarlig sjukdom. Att få en annan läkares bedömning kan hjälpa dig om du exempelvis är osäker på vilken vård eller behandling som är bäst för dig.
Informationen ska gå att förstå
Du ska vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Du har möjlighet att fåhjälp av en tolk om du inte pratar svenska. Du har också möjlighet att fåhjälp av en tolk om du har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Symtom
Hur förebygger jag åderförfettning?
När och var ska jag söka vård?
Undersökningar och utredningar
Behandling
Vad händer i kroppen?
Påverka och delta i din vård
Aktuella artiklar
Så fungerar hjärtat och blodomloppet
Hjärtat pumpar blod genom kroppens blodkärl. Blodet pumpas ut till kroppens olika organ och vävnader och sedan tillbaka till hjärtat igen. Det kallas blodomloppet.
Patientlagen
Patientlagen är en lag som har tagits fram för dig som är patient. I lagen beskrivs bland annat vilken information du ska få om din vård.
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.