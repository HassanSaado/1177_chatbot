Till sidans huvudinnehåll
Besök 1177.se, logga in för personliga e-tjänster eller ring 1177 för sjukvårdsrådgivning.
Logga inpå 1177.se
Hitta vårdpå 1177.se
Sökpå 1177.se
Meny
Liv & hälsa
Barn & gravid
Olyckor & skador
Sjukdomar & besvär
Undersökning & behandling
Så fungerar vården
Start
Sjukdomar & besvär
Hud, hår och naglar
Bölder, knölar och akne
Pilonidalcysta
Pilonidalcysta
En pilonidalcysta sitter i mitten av ryggslutet, precis där skinkorna delar sig. Det kan göra ont och rinna vätska från området. En pilonidalcysta kan vara besvärlig, men det finns behandling som hjälper.
Hur bildas en pilonidalcysta?
Det är inte helt känt hur en pilonidalcysta uppstår. Förmodligen beror den på att ett hårstrå har tryckts tillbaka in i sin hårsäck och att det då har uppstått en inflammation.
Ibland brister den inflammerade hårsäcken. Då kan det bildas en liten kanal under huden, en så kalladfistel. Fisteln kan tränga igenom huden så att det blir en öppning. Då rinner det ofta lite vätska eller var ur den öppningen. Med tiden kan det bildas flera fistlar.
Det kan komma bakterier in i cystan. Då kan det bildas en böld.
Kan orsakas av långvarigt sittande
Risken för att få en pilonidalcysta är större om man sitter ner ofta och länge. Det gäller särskilt om man sitter så att det trycker mot ryggslutet.
Pilonidalcystor kommer ofta i tjugoårsåldern.
Symtom
Det här kan vara symtom på en pilonidalcysta:
Du är svullen och öm över ryggslutet.
Det kommer lite illaluktande vätska från området vid ryggslutet.
Du får en böld i ryggslutet som gör ont.
Besvären kan komma och försvinna av sig själv.
När och var ska jag söka vård?
Kontakta envårdcentralom du får en böld eller om det kommer vätska eller var från ryggslutet.
Många mottagningar kan du kontakta genom attlogga in.
Ring telefonnummer 1177 om du vill hasjukvårdsrådgivning. Då kan du få hjälp att bedöma symtom eller hjälp med var du kan söka vård.
Vad kan jag göra själv?
Det är bra om du rakar bort hår och håller rent i området där pilonidalcystan sitter.
Behandling
En böld som gör mycket ont kan behöva tömmas på var. Det görs genom ett litet ingrepp och du får lokalbedövning innan. Läkaren skär ett snitt i bölden för att tömma ut varet. Sedan får du gå regelbundet till en distriktssköterska under någon vecka för att få såret omskött.
Du kan behöva genomgå en större operation om besvären ofta kommer tillbaka. Under operationen får duryggbedövningeller ärsövd. Det kan göra ont och kännas stramt i ett par veckor efter operationen. Du kan också ha svårt att sitta. Det tar ungefär en månad innan såret har läkt.
Påverka och delta i din vård
Du kansöka vård på vilken vårdcentral eller öppen specialistmottagningdu vill i hela landet. Ibland krävs detremisstill den öppna specialiserade vården.
Informationen ska gå att förstå
Du ska få vara delaktig i din vård. För att kunna vara det behöver duförstå informationensom du får av vårdpersonalen. Ställ frågor om det behövs. Du ska till exempel få information om behandlingsalternativ ochhur länge du kan behöva vänta på vård.
Även barn ska få vara delaktiga i sin vård. Ju äldre barnet är desto viktigare är det.
Du har möjlighet attfå hjälp av en tolk om du inte pratar svenska. Du har ocksåmöjlighet att få hjälp av en tolk om du till exempel har en hörselnedsättning.
Du som behöver hjälpmedel ska få information om vad som finns. Du ska också få veta hur du ska göra för att få ett hjälpmedel.
Tipsa & dela artikeln
Dela på facebook
Dela på twitter
Dela via mejl
Skriv ut sidan
Hitta på sidan
Hur bildas en pilonidalcysta?
Symtom
När och var ska jag söka vård?
Vad kan jag göra själv?
Behandling
Påverka och delta i din vård
1177
–tryggt om din hälsa och vård
På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.1177 ger dig råd när du vill må bättre.
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Other Languages
Lätt svenska
Om 1177
E-tjänster
Aktuellt
Kontakt
Press
Digital tillgänglighet
Behandling av personuppgifter
Hantering av kakor
Inställningar för kakor
1177 – en tjänst frånInera.